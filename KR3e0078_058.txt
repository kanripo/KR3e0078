# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.149480
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷五十八
<pb:KR3e0078_WYG_058-1a>¶
欽定四庫全書¶
　證治凖繩巻五十八¶
　　　　　　　　　　　　明　王肯堂　撰¶
　女科¶
　　雜症門¶
　　　虛勞¶
勞倦所傷用補中益氣湯證治乃暴病也失治而有發¶
熱潮熱盜汗欬嗽諸症出焉謂之虛勞又復失治而有¶
<pb:KR3e0078_WYG_058-1b>¶
皮聚毛落飲食不為肌膚骨髓中熱經閉不行諸症出¶
焉謂之瘵骨蒸熱至於𫝊尸之疾别自一種其源不起¶
於勞&KR1679;其流或至於滅門余於雜病首册則既條分而¶
偹列矣然男以精為主女以血為主其致病既殊其施¶
治亦異故應别著方法而陳氏良方分勞瘵骨蒸勞血¶
風勞氣虛風勞冷勞熱勞客熱䒭門未免惑亂後人靡¶
所適從今釐正如左醫者更参雜症虛勞傳尸勞二門¶
而用之則無道少之患矣¶
<pb:KR3e0078_WYG_058-2a>¶
初病大法保治婦人虛勞局方中謂首尾六合如大聖¶
散熟地黄丸是治無熱虚勞也中道藥牡丹煎丸空心¶
食前人參荆芥散臨臥食後是治有熱虛勞也戴有¶
病後血虛者有夲軆血虛者其人往來寒熱或五心彂¶
熱言語無力面色痿黄頭目昏暈變生諸疾芎歸湯加¶
羊肉少許或十全大補湯四物湯養榮湯服之血虛而¶
氣旺者宜抑氣湯即香附末¶
增損四物湯(易簡/方)　治婦人氣血不足四支惰怠乏力¶
<pb:KR3e0078_WYG_058-2b>¶
　少氣兼治産後下血過多榮衛虚損隂陽不和乍寒¶
　乍熱¶
　　當歸　川芎　人參　乾薑(炮/)甘草(炙/)白芍藥(各等/分)¶
　右㕮咀每服四錢水一盞煎至六分去滓熱服¶
六神湯(御藥/院方)　治脾氣不和榮衛不足怠惰困倦不嗜¶
　飲食服之補養真氣進美飲食充澤肌膚¶
　　當歸　熟地黄　白&KR0410;藥　川芎　黄耆　地骨皮(各等/分)¶
　右為麤末每服五錢水一盞半煎至八分去滓空心¶
<pb:KR3e0078_WYG_058-3a>¶
　温服¶
加減大建中湯(普/濟)　治婦人胎前産後一切虚損月水¶
　不調臍腹㽲痛往來寒熱自汗口乾煩渇¶
　　&KR0410;藥(二/兩)當歸　川芎　黄耆　桂(各一/兩)甘草(炙/)白术(各七/錢半)¶
　右硏為末每服二錢半水一盞半薑棗煎六分去滓¶
　温服食前¶
清氣湯(普/濟)　治肌熱骨瘦者隂衰陽盛也是氣弱而血¶
　熱則外蒸肌肉内蒸骨髓煩渇口乾頰赤頭痛飲食¶
<pb:KR3e0078_WYG_058-3b>¶
　無味心神驚悸肢軆痠疼或時盗汗或時欬嗽或月¶
　家斷絶或經極少俗謂血勞産後曰蓐勞及羸瘦之¶
　人與清氣湯羊乳丸治之¶
　　紫蘓子　五味子　大腹子　枳殻　桑白皮(微/炒)菖蒲¶
　　地骨皮　白术　柴胡　秦艽　獨活　乾葛　甘草(炙各/等分)¶
　右哎咀每服五錢水一盞入紫蘓七片烏梅一箇煎¶
　至七分温服¶
黄耆散(一名防/風湯)　治勞氣食後身痛倦夜間盗汗此因¶
<pb:KR3e0078_WYG_058-4a>¶
　失血榮衛損也¶
　　黄茋(一/兩)白&KR0410;藥　防風　當歸　乾地黄(各七錢/五分)甘草(半/兩)¶
　右㕮咀每服五錢水一盞薑三片棗一枚煎至七分¶
　去滓温服食前¶
四白散　治男子婦人血虛發熱夜多盜汗不進飲食¶
　四肢羸瘦骨節拘攣脚痛不能行¶
　黄耆　厚朴　益智仁　藿香　白术　白扁豆　陳皮¶
　(各一/兩)半夏　白茯苓　人參　白豆䓻仁　天台烏藥¶
<pb:KR3e0078_WYG_058-4b>¶
　　甘草(各半/兩)京南&KR0410;藥　檀香　沈香(各一/兩)¶
　右為細末每服四錢水一盞薑三片棗一箇煎至七¶
　分溫服¶
桔梗飲子(大全/良方)　治心氣不足解勞倦益血¶
　　黄茋　人參　麥門冬　苦梗　甘草(各一/兩)青皮(半/兩)¶
　右為末每服三錢水一盞煎至七分温服¶
如聖散(大全/良方)　治婦人所禀血氣不足不耐寒暑易冐¶
　疾傷月水不調乆而心虛狀若心勞四肢倦怠筋骨¶
<pb:KR3e0078_WYG_058-5a>¶
　少力盜汗易驚或時不寕五心煩熱肌膚不長間作¶
　頭昏飲食無味胸膈不利或産前産後受病並可服之¶
　　北柴胡　白茯苓　甘草　熟地黄　人參¶
　　當歸(各一/兩)鼈甲　胡黄連　沉香　知母(各半/兩)¶
　　寄生　乾葛(各七/錢半)¶
　右為細末每服二錢水一盞烏梅一箇棗二枚麥門¶
　冬數粒煎至八分服無時¶
劫勞散　治心腎俱虚勞𠻳二三聲無痰遇夜發熱熱¶
<pb:KR3e0078_WYG_058-5b>¶
　過即冷時有盗汗四肢倦怠軆劣黄痩飲食減少夜¶
　臥恍惚神氣不寕睡多異夢此藥能治微𠻳有唾唾¶
　中有紅線名曰肺痿失治便成羸劣之疾¶
　　白&KR0410;藥(六/兩)綿黄耆(蜜炙/四兩)甘草(炙/)人參(去/蘆)當歸(去蘆/酒洗)¶
　　半夏　白茯苓(去/皮)熟地黄(洗浄/焙乾)五味子阿膠(各二/兩炒)¶
　右㕮咀每服三錢水一盞薑七片棗三枚煎至九分¶
　温服無時日三¶
筒骨煎(大全/良方)　治諸虛症羸痩乏力腰背引痛心煩喘嗽唾¶
<pb:KR3e0078_WYG_058-6a>¶
　膿嘔血頑涎壅盛睡臥有妨胸滿氣促夜多盗汗髪¶
　焦耳鳴皮寒骨熱一切五勞七傷骨蒸等候並皆療治¶
　　地骨皮　粉草　北柴胡　前胡　烏藥　麻¶
　　黄(不去/節)乾葛　青蒿　苦梗　知母　天仙藤¶
　　條黄芩(各一/兩)人參　生乾地黄　秦艽　鼈甲¶
　　黄耆(各半/雨)¶
　右㕮咀每服三錢水一盞酒一分豬筒骨一莖炙焦¶
　分為四服桃桞枝各七寸杏仁五粒去皮尖搥碎煎¶
<pb:KR3e0078_WYG_058-6b>¶
　至七分去滓温服加烏梅半箇尤妙¶
　　一方加當歸&KR0410;藥¶
滋血湯　治婦人經候不通或血聚肢體麻木肌熱身¶
　重倦怠少力將成勞瘵不可妄行破血宜滋養潤利¶
　(見經/閉)¶
補中丸(余居士/選方)　治婦人虚損諸疾¶
　　白术　地黄(各一/兩)川芎　白&KR0410;藥　當歸　黄茋¶
　　人參　陳皮(各半/兩)¶
<pb:KR3e0078_WYG_058-7a>¶
　右為細末煉蜜丸如梧桐子大每服五七十丸温水下¶
温中丸(普/濟)　治衝任虛損血氣虧傷月水斷續來不應¶
　期或多或少腹中疼痛不時寒熱煩壅咽燥舌乾心¶
　神悚悸頭目眩暈肢體倦怠腰背引痛筋脈拘急帶¶
　下赤白飲食進退或發寒熱¶
　　生地黄　生薑(二味各一斤切碎各研取汁將/薑汁炒地黄滓却將地黄汁炒)¶
　　(生薑/滓)白&KR0410;藥(二/兩)人參(去/蘆)蒲黄(炒/)當歸(酒/洗)琥珀(另/研)白¶
　　茯苓(去/皮)黄耆(蜜/炙)延胡索(炒/)麥門冬(去/心)烏梅肉(焙各/一兩)¶
<pb:KR3e0078_WYG_058-7b>¶
　右為末别用白艾葉一觔水一斗煎取濃汁熬成膏¶
　和前藥丸如梧桐子大每服五十丸温米飲下空心¶
　食前¶
人參丸(十便/良方)　養陰生血補虛¶
　　人參　鹿角膠(炒/)熟地黄　芍藥　當歸　白术¶
　　　川芎(各等/分)¶
　右為末煉蜜丸如梧桐子大每服三十丸空心米飲下¶
秘方十補丸　治婦人諸虛百損榮衛不調形體羸瘦¶
<pb:KR3e0078_WYG_058-8a>¶
　面黄背倦口苦舌乾心悸多汗血衰氣盛寒熱往來一¶
　切血崩帶下墮胎落孕此藥皆治孕婦服之尤有神效¶
　　熟乾地黄(洗淨酒浸蒸過/焙乾秤重四兩)肉蓯蓉(酒浸/焙乾)人參¶
　　綿黄耆(去蘆/蜜炙)川芎　當歸(去蘆酒/浸焙)白&KR0410;藥(洗/)白茯¶
　　苓　白术(去蘆洗淨/炒各二兩)甘草(炙半/兩)肉桂(一兩/去皮)¶
　右為細末用好酒調山藥末打糊為丸如梧桐子大¶
　每服六七十丸食前米湯或温酒下¶
五聖丸　調益榮衛滋養氣血治衝任虛損月水不調¶
<pb:KR3e0078_WYG_058-8b>¶
　臍腹㽲痛崩中漏下血瘕塊硬發渇疼痛妊娠宿冷¶
　將理失宜胎動不安血下不止及産後乗虛風寒内¶
　搏惡露不下結生瘕聚小腹堅痛時作寒熱¶
　　當歸　川芎　白&KR0410;藥　熟乾地黄(各一/兩)生乾地黄(二/兩)¶
　右為細末酒煑麵糊為丸如梧桐子大每服六七十¶
　丸食前温酒下¶
七補丸(十便/良方)　治婦人氣血虛弱衝任不和腹中經結¶
　狀若懷孕月候尚來未分經脈宜服此方¶
<pb:KR3e0078_WYG_058-9a>¶
　　當歸　&KR0410;藥　川芎(各三/分)白芷　白术　熟地黄¶
　　　阿膠(炒各/二分)¶
　右為細末煉蜜丸如梧桐子大每服五六十丸空心¶
　米飲下¶
羊乳丸　治虛勞羸痩¶
　　秦艽　柴胡　地骨皮　山茰肉　黄耆(蜜/炙)地黄(酒浸蒸過/各等分)¶
　右為末煉蜜丸如梧桐子大每五十丸煎人參湯下¶
　不拘時候日進三服¶
<pb:KR3e0078_WYG_058-9b>¶
人參鼈甲丸(普/濟)　治婦人一切虚損肌肉痩瘁盗汗心¶
　忪&KR2098;嗽上氣經脈不調或作寒熱不思飲食¶
　　杏仁(湯浸去/皮尖炒)人參　當歸　赤&KR0410;　甘草(炙/)柴胡¶
　　　桔梗(去蘆各/一兩)地骨皮　宣黄連(去/鬚)胡黄連(各七/錢半)¶
　　肉桂(去/皮)木香(各半/兩)麝香(另研/半錢)鼈甲(一枚重二兩/者醋炙黄色)¶
　右為細末用青蒿一觔研爛絞汁童便五升酒五升同熬¶
　至二升次入真酥三兩白沙蜜三兩再熬成膏冷方下衆¶
　藥末捜和令勻丸如梧子大每服五十丸温酒送下無時¶
<pb:KR3e0078_WYG_058-10a>¶
艾煎丸(東/垣)　治婦人諸虛¶
　　北艾葉　大當歸(各二/兩)香附子(四/兩)¶
　右醋煑半日焙乾為末再用醋煮糊丸艾醋湯下¶
芪味丸(東/垣)　補虚敗¶
　　黄耆(四兩鹽水/浸火炙)北五味(二/兩)¶
　右為末秫米糊丸空心鹽酒下¶
無熱虛勞大婦人冷勞屬血氣不足臟腑虛寒以致臍¶
下冷痛手足時寒月經失常飲食不消或時嘔吐惡寒¶
<pb:KR3e0078_WYG_058-10b>¶
發熱骨節痠痛肌膚羸瘦面色痿黄也　薛前證有内¶
外真寒然有内外真熱亦有内真熱而外假寒者又有¶
内真寒而外假熱者若飲食難化大便不實腸鳴腹痛¶
飲食畏寒手足逆冷面黄嘔吐畏見風寒此内外真寒¶
之證也宜用附子理中湯以囘陽八味地黄丸以壯火¶
若飲食如常大便堅實胸腹痞脹飲食喜冷手足煩熱¶
面赤嘔吐不畏風寒此内外真熱之證也宜用黄連觧¶
毒湯以消隂六味丸以壯水若飲食如常大便堅實胸¶
<pb:KR3e0078_WYG_058-11a>¶
腹痞脹飲食喜寒手足逆冷面黄嘔吐畏見風寒此内¶
真熱而外假寒也亦用觧毒湯六味丸若飲食少思大¶
便不實吞酸噯氣胸腹痞滿手足逆冷面赤嘔吐畏見¶
風寒此内真寒而外假熱也亦用附子理中湯與八味¶
丸當求其屬而治之經曰益火之源以消隂翳壯水之¶
主以制陽光使不知真水火之不足泛以寒熱藥治之¶
則舊疾未去新病復生矣夫所謂屬者猶主也謂心腎¶
也求其屬也者言水火不足而求之於心腎也火之源者¶
<pb:KR3e0078_WYG_058-11b>¶
陽氣之根即心是也水之主者隂氣之根即腎是也非¶
謂火為心原為肝水為腎主為肺也　一婦食少作嘔¶
口吐痰涎面黄腹痛月經不調手足逆冷此内外俱寒¶
之證以六君加附子木香治之而瘉　一婦忽嘔吐酸¶
水内熱作渇飲食不進惟喜冷水面色青赤投之以藥¶
入口即吐此内外真熱之證積十餘日以黄連一味煎¶
湯飲之徐加白术茯苓仍加陳皮當歸炙甘草至月餘¶
始進米飲稀粥調理而瘉　一婦内熱作渇大便秘結¶
<pb:KR3e0078_WYG_058-12a>¶
畏惡風寒手足逆冷此内真熱而外假寒先用黄連觧¶
毒湯後用六味丸而瘉　一婦初患痰喘熱渇醫以降¶
火散氣治之肌日削而氣日索延至甲辰木旺痰盛身¶
熱口腐腹脹神昏絶食幾死此虛熱無火投以壯水生¶
土之劑隨服隨效越數歳夏初坐則頭墜不能起視卧¶
則背冷覺風透體煩熱暈眩咳嘔痰湧手足麻冷此内¶
真寒外假熱之證也遂以大補薑附之劑投之不三四¶
服而大熱已平仍以前藥加減而瘉　韓懋治其嫂年¶
<pb:KR3e0078_WYG_058-12b>¶
三十餘十八胎九殰八夭㑹家難作驚憂過甚遂昏¶
昏不省人事口唇舌皆瘡或至封喉下部虛脫白帶如¶
注如此四十餘日或時少甦至欲自縊悲不能堪醫或¶
投涼劑觧其上則下部疾愈甚或投熱劑及以湯藥熏¶
蒸其下則熱暈欲絶此亡陽證也急以鹽煮大附子九¶
錢為君制以薄荷防風佐以薑桂芎歸之屬水煎入井¶
冰冷與之未盡劑鼾睡通宵覺即能識人或曰此何謂¶
也曰方書有之假對假真對真爾上乃假熱故以假冷¶
<pb:KR3e0078_WYG_058-13a>¶
之藥從之下乃真冷故以真熱之藥反之斯上下和而¶
病觧矣繼以女金丹錯綜以三二方不但去其疾且調¶
治元氣無何連生二子(以上論及治驗有無當於虛勞/者而實治寒熱變通之大法不)¶
(可不/察也)¶
局大聖散　治婦人血海虛冷久無子息及産後敗血¶
　衝心中風口噤子死腹中擘開口灌藥須臾生下便¶
　得無碍治墮胎腹中攻劇疼痛横生逆産胎衣不下¶
　血運血癖血滯血崩血入四肢應血藏有患及諸種¶
<pb:KR3e0078_WYG_058-13b>¶
　風氣或傷寒吐逆欬嗽寒熱往來遍身生瘡頭痛惡¶
　心經脈不調赤白帶下乳生惡氣胎藏虛冷數曾墮¶
　胎崩中不定因此成疾室女經脈不通並宜服之常¶
　服煖子宫和血氣恱顔色退風冷消除萬病兼療丈¶
　夫五勞七傷等病¶
　　澤蘭葉　石膏(研各/二兩)卷栢(去/根)白茯苓(去/皮)防風(去/蘆)厚朴(去/麄)¶
　　(皮薑/汁炙)細辛(去/苗)栢子仁(微/炒)桔梗　吳茱茰(湯洗七次焙/炒各一兩)五¶
　　味子(揀/浄)人參　藁本(去/苗)乾薑(炮/)川椒(去目閉口者/微炒出汗)白芷¶
<pb:KR3e0078_WYG_058-14a>¶
　　白术　黄耆(去/苗)川烏(炮去/皮臍)丹參(各三/分)蕪荑(㣲炒/赤)甘¶
　　草(炙/)川芎　&KR0410;藥　當歸(各三兩/三分)白薇　阿膠(碎/炒)¶
　　(燥各/半兩)肉桂(一兩/一分)生乾地黄(一兩/半)¶
　右為細末每服二錢空心臨卧熱酒調下若急疾有¶
　患不拘時候日服三¶
渾身碎痛飲子　治婦人勞倦¶
　　虎骨(五/錢)防風　藁本　甘草　白芷　茯苓(各二/錢)¶
　　當歸　芍藥　續斷　白术　附子(各二/錢)¶
<pb:KR3e0078_WYG_058-14b>¶
　右為粗末薑棗煎服不拘時¶
十全大補湯　治婦人冷勞最妙(方見雜/病虚勞)¶
當歸木香湯　治婦人血氣虚勞令人頭目昏眩語聲¶
　沈重舌根强硬言語蹇澀口苦不食白日困倦夜有¶
　虚汗神思恍惚夢寢驚悸靣色痿黄頻發喘𠻳遍身¶
　疼痛脚氣走注四肢沈重背胛拘急時發寒熱五心¶
　煩躁唇乾多渇胸膈不利咽喉噎蹇尫羸痩弱經曰¶
　大脈為勞宜服¶
<pb:KR3e0078_WYG_058-15a>¶
　　當歸　青皮　五加皮　海桐皮　陳皮　丁皮¶
　　　桑白皮　地骨皮　牡丹皮　棕櫚皮(燒存性/各一兩)¶
　　赤芍藥　木香(各半/兩)¶
　右為末每服一錢水一盞入香油一二㸃古錢一文¶
　洗同煎至七分不拘時温服¶
熟乾地黄丸(方見前/通治門)¶
木香丸　治婦人冷勞經脈不調臟腑氣滯四肢疼痛¶
　飲食無味漸加羸痩¶
<pb:KR3e0078_WYG_058-15b>¶
　　木香　琥珀　吳茱茰(炮/)當歸　牡丹皮　赤芍¶
　　藥　三稜　附子(炮/)延胡索　川芎(各三/分)乾薑¶
　　人參　桂心(各半/兩)北柴胡　白术　鼈甲(醋煑去/裠炙)¶
　　厚朴　熟地黄　陳橘皮(各一/兩)¶
　右為末煉蜜丸如梧子大每服三十丸空心温酒下¶
煮肝散　治婦人冷勞脾胃虚乏大腸轉洩水穀不化¶
　四肢羸痩口内生瘡不思飲食漸加無力¶
　　北柴胡　宿砂仁　蒔蘿　蓽撥(各三/分)白术　白¶
<pb:KR3e0078_WYG_058-16a>¶
　　芷　胡椒　白薑　陳皮　山茵蔯　人參　蕪荑¶
　　仁　木香　紫苑　白&KR0410;藥　北細辛　桂心(各半/兩)¶
　右為細末以豶豬肝一具去脂膜切如栁葉片以新汲¶
　水洗過入葱白三寸細切入藥末半兩於銚内以新水¶
　二大醆入鹽醋少許以甆碗合煮令水盡空心以意食¶
　之喫前飲下食後良久飲煖酒一盞為妙晚食前熱服¶
硇砂煎丸　治婦人冷勞心腹積聚腹脇疼痛四肢羸痩不食¶
　　鼈甲(醋/炙)桃仁(去皮尖/麵炒)木香　五靈脂(去土/石炒)當歸(各/一)¶
<pb:KR3e0078_WYG_058-16b>¶
　　(兩/)硇砂(二兩醋一/升煎成膏)¶
　右為細末用硇砂膏為丸如梧桐子大空心温酒下¶
　二十丸(此方硇砂太/多不宜輕用)¶
有熱虚勞大婦人熱勞由心肺壅熱傷於氣血以致心¶
神煩躁頰赤頭疼眼澀唇乾口舌生瘡神思昏倦四肢¶
壯熱飲食無味肢體痠疼心悸盜汗肌膚日痩或寒熱¶
往來當審其所因調補氣血其病自瘉矣　薛前證乃¶
壯火食氣虚火煎熬真隂之所致也王太僕云如大寒¶
<pb:KR3e0078_WYG_058-17a>¶
而甚熱之不熱是無火也熱來復去晝見夜伏夜發晝¶
止是無火也當治其心如大熱而甚寒之不寒是無水¶
也熱動復止倐忽往來時動時止是無水也當助其腎¶
心盛則生熱腎盛則生寒腎虚則寒動於中心虚則熱¶
收於内竊謂前證若肝脾血虚用四物參术肝脾鬰怒¶
小柴胡合四物湯脾胃氣虚補中益氣湯肝脾血虚加¶
味逍遥散肝經風熱加味小柴胡湯心經血虚天王補¶
心丹肺經氣虚人參補肺湯肝經血虚加味四物湯大¶
<pb:KR3e0078_WYG_058-17b>¶
抵午前熱屬氣分用清心蓮子飲(方見雜病/赤白濁)午後熱屬¶
血分用四物湯參术牡丹皮熱從左邊起肝火也實則¶
四物湯龍膽山梔虚則四物參术黄耆熱從臍下起陰¶
火也四物參术黄蘖知母酒拌炒黒五味子麥門冬肉¶
桂如不應急用加減八味丸不時而熱或無定處或從¶
脚心起此無根虚火也用加減八味丸及十全大補湯¶
加麥門五味主之　一婦經行不調飲食少思日晡熱¶
甚此肝脾氣血俱虚用十全大補加山茱茰山藥牡丹¶
<pb:KR3e0078_WYG_058-18a>¶
皮麥門五味而瘉次年秋寒熱如瘧仍用前藥而瘉¶
一婦生育多胎月經不調兩足發熱年餘其身亦熱勞¶
則足痠痛又年許唇腫裂痛又半年唇裂見血形體瘦¶
倦飲食無味月水不行此氣血俱衰之證彼誤用通經¶
丸等藥復傷氣血遂致不起¶
黄耆散(聖/惠)　治婦人熱勞羸瘦四肢煩疼心躁口乾不¶
　欲飲食¶
　　人參　黄芩　當歸(各七/錢半)北柴胡(去皮一/兩半)黄耆地骨皮¶
<pb:KR3e0078_WYG_058-18b>¶
　　赤茯苓　麥冬(去/心)生地黄　赤芍藥(各一/兩)甘草(炙一/錢半)¶
　右㕮咀每服四錢水一盞薑五片煎六分去滓溫服¶
　無時¶
逍遥散(集/成)　治血虛勞倦五心煩熱肢體疼痛頭目昏¶
　重心悸頰赤口燥咽乾發熱盗汗減食嗜臥及血熱¶
　相傳月水不調臍腹脹痛寒熱如瘧又主室女血弱¶
　隂虛榮衛不和痰𠻳潮熱肢體羸瘦漸成骨蒸¶
　　白茯苓　白术(去/蘆)白芍藥　當歸(去蘆酒浸/半日微炒)北柴胡¶
<pb:KR3e0078_WYG_058-19a>¶
　　(去苗各/一兩)甘草(炙一/兩半)¶
　右剉散每服三錢水一盞半薑三片麥門冬二十粒¶
　去心煎服不拘時候　一方加知母地骨皮　一方¶
　薄荷湯下無門冬　一方名人參散治婦人血熱虛¶
　勞骨蒸兼治邪熱客於經絡痰𠻳煩躁頭目昏痛夜¶
　多盗汗補真氣觧勞倦用人參白术茯苓柴胡半夏¶
　當歸赤&KR0410;藥乾葛甘草黄芩各䒭分㕮咀每服四錢¶
　水一盞半生薑五片棗二箇煎至六分不拘時候溫¶
<pb:KR3e0078_WYG_058-19b>¶
　服應有勞熱之證皆可服之熱退即止¶
子芩散(拔/萃)　凉心肺解勞除熱使榮衛順血不絶¶
　　黄耆(一/兩)白芍藥　子芩　人參　白茯苓　麥門冬¶
　　(去/心)生乾地黄(各半/兩)苦梗(二錢/半)¶
　右為麤末先用竹葉一握小麥七十粒水一盞薑三¶
　片煎至一盞半入藥末三錢重煎至七分去滓温服¶
知母散(聖/惠)　治婦人熱勞體瘦壯熱四肢煩疼咽喉不¶
　利少思飲食¶
<pb:KR3e0078_WYG_058-20a>¶
　　知母　黄芩(各七/錢半)柴胡(去/苗)生乾地黄(各一/兩)赤芍藥¶
　　　麥門冬(去/心)射干　川升麻(各七/錢半)甘草(半兩炙/微赤剉)¶
　右為麤散每服四錢水一中盞入生薑半分淡竹葉¶
　二十七片同煎至六分去滓不計時候温服¶
半夏散(大/全)　治婦人熱勞煩渇口乾體瘦無力四肢疼¶
　痛或時寒熱痰逆嘔吐不思飲食¶
　　半夏　知母　苦梗　人參　赤茯苓　秦艽　赤&KR0410;¶
　　藥　麥冬　烏梅肉(各半/兩)鼈甲(醋/炙)北柴胡　黄耆(各一/兩)大¶
<pb:KR3e0078_WYG_058-20b>¶
　　腹皮(七錢/半)甘草(二錢/半)¶
　右為麤末每服四錢水一大盞半生薑三片煎至七¶
　分去滓温服無時¶
秦艽散(大/全)　治血經有熱月脈凝滯五心煩倦¶
　　麥門冬　秦艽(各一/兩)生地黄　當歸(各半/兩)地骨皮　鬱¶
　　金　蘓木(各二/錢半)¶
　右為細末每服一錢半水一盃紅花少許同煎至七¶
　分温服若經脉調不用紅花忌酒與熱物此方可服¶
<pb:KR3e0078_WYG_058-21a>¶
　一年¶
鼈甲地黄湯(補/遺)　治熱勞手足煩心怔忡悸悶婦人血¶
　室有乾血身體羸不為肌肉¶
　　柴胡(去/蘆)當歸(去蘆/酒浸)麥門冬(去/心)鼈甲(醋/炙)石斛　白术　熟¶
　　地黄(酒/浸)茯苓　秦艽(去蘆各/一兩)人參　肉桂(不見/火)甘草(炙各/半兩)¶
　右剉每服四錢薑四片烏梅半箇煎温服¶
胡黄連散(聖/惠)　治婦人熱勞體瘦經脉不通四肢疼痛¶
　口乾煩渇不得眠臥飲食全少¶
<pb:KR3e0078_WYG_058-21b>¶
　　鼈甲(一兩半醋炙/黄去裙襴)天靈葢(醋炙/黄)柴胡(去/蘆)生乾地黄　地¶
　　骨皮　黄耆(剉/)川大黄(剉微/炒)犀角屑(各一/兩)胡黄連　當¶
　　歸　青蒿　黄芩(各七/錢半)赤&KR0410;藥　木香　麝香(細研入/各半兩)¶
　右為粗末每服四錢以水一中盞入生薑一錢三分¶
　&KR0669;栁心各七莖煎至六分去滓不拘時溫服¶
犀角散(聖/惠)　治婦人熱勞心胸煩熱不思飲食四肢多¶
　疼經脉澀滯¶
　　犀角屑　黄芩　甘草(炙微赤剉/各半兩)赤&KR0410;藥　虎杖¶
<pb:KR3e0078_WYG_058-22a>¶
　　　茯苓　地骨皮　麥門冬(去/心)當歸　枳殻(麩炒/微黄)¶
　　(各七/錢半)柴胡(去/苗)紅藍花　鼈甲(醋炙黄去裙/襴各一兩)¶
　右為粗散每服三錢以水一中盃入生薑半分煎至¶
　六分去滓温服無時¶
紅藍花散(聖/惠)　治婦人熱勞四肢羸瘦經脉不通¶
　　柴胡(一兩半/去苗)紅藍花　當歸　生地黄　赤芍藥¶
　　　鬼箭羽　虎杖　大腹皮(剉/)麥門冬(去/心)土𤓰根¶
　　　地骨皮　枳殻(麩炒微黄去/穰各一兩)甘草(炙微赤/半兩)¶
<pb:KR3e0078_WYG_058-22b>¶
　右為粗末每服四錢以水一中盃入生薑半分煎至¶
　六分去滓溫服無時¶
鼈甲散(聖/惠)　治婦人熱勞發渇壯熱四肢煩疼漸漸黄¶
　瘦心胸躁悶¶
　　鼈甲(醋炙黄/去裙襴)柴胡(去蘆各/半兩)麥冬(去心/一兩)知母　大黄(剉/炒)地骨皮¶
　　　赤&KR0410;人參(去/蘆)黄芩(剉/)黄耆(剉/)桑白皮(各七/錢半)甘草(炙微赤/半兩)¶
　右為粗散每服四錢以水一中盞入生薑半分葱白¶
　五寸䜴五十粒煎至六分去滓溫服無時¶
<pb:KR3e0078_WYG_058-23a>¶
治婦人骨槽勞熱宫臟不調因感勞氣子母相傳邪氣¶
　干心非時驚恐如人將捕戰慄不安(楊子建/䕶命方)¶
　　桑寄生(半/兩)人參　茯苓　鼈甲(醋/炙)柴胡(去/苗)獨活¶
　　天靈葢(酥炙/黒色)川芎(各二/錢半)沈香(九/分)木香(一錢二/分半)¶
　右細杵羅為末每服三錢水一盃煎兩三沸急瀉出¶
　空心去滓喫¶
豬肚丸(聖/恵)　治婦人熱勞羸痩¶
　　北柴胡　赤苓　人參　黄耆(各一/兩)黄連(三/兩)地骨¶
<pb:KR3e0078_WYG_058-23b>¶
　　皮　木香(各半/兩)桃仁　鼈甲(各一/兩半)¶
　右為細末用好嫩猪肚一枚淨洗將藥末入猪肚内¶
　以線縫合蒸令爛熟於砂盆内硏如膏丸如梧桐子¶
　大食前粥飲下三十丸午食前再服¶
胡黄連丸(普/濟)　治婦人熱勞煩悶四肢黄瘦疼痛時有¶
　咳𠻳不欲飲¶
　　黄連　知母　升麻　𤣥參　人參(去/蘆)當歸　甘草(炙/微)¶
　　(赤/)㯽榔　桔梗(去蘆各/半兩)赤&KR0410;　犀角屑　地骨皮　茯神¶
<pb:KR3e0078_WYG_058-24a>¶
　　　杏仁(湯浸去皮尖雙/仁麩炒微黄)紫苑(洗去/苗土)大黄(剉碎/微炒)秦艽(去/苗)枳殻¶
　　(麩炒微黄去/穰各七錢半)柴胡(去苗/一兩)麥冬(去心焙/一兩半)鼈甲(二兩醋炙/黄去裙襴)¶
　右為末煉蜜和搗三二百杵丸如梧桐子大不計時¶
　候以湯飲下三十丸¶
益母草煎丸(普/濟)　治婦人熱勞煩悶四肢疼痛經脉滯¶
　澀腹脇妨悶不欲飲食¶
　　益母草汁(一/升)青蒿(一/升)無灰酒(一/升)薑汁(三/合)童便(一/升)¶
　已上五味於銀器中以慢火熬成膏¶
<pb:KR3e0078_WYG_058-24b>¶
　　柴胡(去/苗)麥冬(去/心)赤芍　桃仁(湯浸去皮尖雙/仁麩炒微黄)生地　鬼¶
　　箭羽(各一/兩)鼈甲(二兩醋炙/去裠襴)人參(去/蘆)琥珀(研/細)地骨皮　白¶
　　术　枳殻(麩炒微/黄去穰)桔梗(去/蘆)當歸(各七/錢半)麝香(二錢半/研細)¶
　右為末用前膏子和搗三二百杵丸如梧桐子大食¶
　前以温水下三十丸¶
青蒿丸(聖/恵)　治婦人熱勞咳𠻳肌體消痩心膈煩熱夜¶
　多盜汗四肢疼痛食少無力¶
　　青蒿　杏仁(湯浸去皮尖雙/仁麩炒微黄)天靈葢(酥炙/黄)鼈甲(醋炙黄去裠/襴各一兩半)¶
<pb:KR3e0078_WYG_058-25a>¶
　　天門冬(去心/焙)柴胡(去/苗)地骨皮　旋復花　紫苑(洗去/苗土)貝母¶
　　　人參(去/蘆)秦艽(去/頭)葳㽔　黄耆　大黄(剉微/炒)枳殻(麩/炒)¶
　　(微黄去穰/各一兩)甘草(炙微赤剉/七錢半)龍膽草(半/兩)朱砂(一兩細/硏水飛)¶
　　(過/)麝香(半兩/細硏)¶
　右為末入研了藥令勻煉蜜和搗三五百杵如梧桐¶
　子大每以麥門冬湯下二十丸不計時候¶
鼈甲丸(普/濟)　治熱勞尤佳¶
　　河車(一具治法/詳見後條)鼈甲(醋炙/一兩)桔梗　白&KR0410;藥　大黄¶
<pb:KR3e0078_WYG_058-25b>¶
　　(煨/)甘草　苦參　貝母　知母　秋石　豉心¶
　　草龍膽　黄藥子　莪术　犀角屑　硝石(各半/兩)¶
　右為末以前膏子為丸湯使如前¶
雞蘇丸(拔/粹)　治虚熱昏冒倦怠下虛上壅𠻳血衂血¶
　　雞蘇葉(半/觔)黄耆　苦梗(各半/兩)防風　荆芥穗　生¶
　　乾地黄(各一/兩)甘草　川芎　甘菊花(各二/錢半)真腦子¶
　　(半/錢)¶
　右為細末煉蜜丸如彈子大每服一丸用麥門冬去¶
<pb:KR3e0078_WYG_058-26a>¶
　心煎湯嚼下又治肺損吐血日漸乏力瘦弱行步不¶
　得喘&KR2098;痰涎飲食不美或發寒熱小便赤澀加車前¶
　子二錢半每服一丸煎桑枝湯嚼下日可六七服桑¶
　枝剉炒香每用水三盃煎至一盃去滓下藥¶
瘵骨蒸熱五勞六極七傷諸證治已見雜病虛勞門茲¶
不贅叙婦人致此多因經行胎産或飲食起居七情重¶
傷肝脾之所致又或失於調攝或過於攻伐而成與男¶
子治法稍有不同故彚集古今禁方專治婦人者於此¶
<pb:KR3e0078_WYG_058-26b>¶
若欲窮其源流更當稽之彼籍¶
補虛治瘵疾得效方河車丸　治勞嗽一切勞瘵虛損¶
　骨蒸等疾¶
　　河車(一枚初生男者尤良長流水洗/浄入磁器内重湯煮爛入藥)雲苓(半/兩)揀參(一/兩)山藥(二/兩)¶
　右為細末入河車汁加麵糊為丸如梧桐子大以少¶
　麝香末為衣每服三五十丸米飲溫酒鹽湯送下空¶
　心服嗽甚者五味子湯下¶
十全大補湯(方見雜/病虛勞)治氣血虛熱加柴胡地骨皮秦艽¶
<pb:KR3e0078_WYG_058-27a>¶
補虛退熱潤燥黄耆丸(聖/惠)　治婦人骨蒸煩熱四肢羸¶
　痩疼痛口乾心躁不得眠卧¶
　　黄芪　麥冬(去/心)茯神　北柴胡　甘草　生地(各一/兩)棗¶
　　仁(炒/)郁李仁　杏仁(去皮尖雙/仁麩炒黄)枸杞子　人參(去/蘆)黄芩¶
　　(各七/錢半)百合　枳殻(去穰/麩炒)赤&KR0410;藥　知母　秦艽(各/半)¶
　　(兩/)鼈甲(二兩/製)¶
　右為細末煉蜜為丸如梧桐子大清粥吞下三十丸¶
　無時候¶
<pb:KR3e0078_WYG_058-27b>¶
地黄煎丸(永/類)　解勞生肌進食活血養心¶
　　生地黄汁　杏仁汁　生薑汁　藕汁(各五/升)薄荷¶
　　汁　鵝棃汁(各一/升)法酒(二/升)沙蜜(四/升)¶
　右慢火熬成膏入後藥¶
　　北柴胡(三/兩)木香　人參　茯苓　山藥　栢子仁¶
　　(去皮/炒研)逺志肉　枳實(製/炒)白术(各一/兩)秦艽　苦梗(各/二)¶
　　(兩/)麝香(半兩/研)熟地(洗焙酒/蒸四兩)¶
　右細末以前膏和丸如梧子大食後甘草湯下二三十丸¶
<pb:KR3e0078_WYG_058-28a>¶
攻補兼施人參散(普/濟)　治婦人骨蒸勞身體壯熱手臂¶
　疼痛月水不通日見瘦悴兩脅氣刺四肢羸弱腹内¶
　塊生時有&KR2098;𠻳不欲飲食¶
　　人參(去/蘆)鼈甲(醋炙黄/去裠襴)柴胡(去/苗)地骨皮(各三/兩)羚羊角屑¶
　　赤苓　枳殻(麩炒微/黄去穰)牛膝(去/蘆)貝母栝蔞根(各二/兩)知母¶
　　(一兩/半)赤芍　桃仁(湯浸去皮尖雙仁/麩炒微黄各一兩)黄芩　當歸(各七/錢半)¶
　右為細末每服半兩以豶豬肝一具用鹽醋葱白各¶
　少許和煑空心食之後飲温酒二盞¶
<pb:KR3e0078_WYG_058-28b>¶
赤茯苓散(聖/惠)　治婦人骨蒸及血勞等疾面色黄瘦¶
　四肢無力煩疼痰壅涕唾稠粘不思飲食¶
　　鼈甲(製如前/二兩)赤苓　柴胡(去/苗)麥冬(去/心)大黄(剉碎微/炒各一)¶
　　(兩/)人參(去/蘆)木香　桃仁(製如/前)白术　瞿麥　赤芍¶
　　藥　當歸　半夏(湯洗七遍去/滑各七錢半)¶
　右為粗末每服四錢以水一中盞入生薑半分煎至¶
　六分去滓温服無時¶
攻積天門冬丸(大/全)　治伏連傳注腹中有堅硬積氣壅¶
<pb:KR3e0078_WYG_058-29a>¶
　心胸作痺痛引脇背脘膈滿悶¶
　鬼臼　天冬(去心各/七錢半)巴豆芥草　皂角(不/蛙)葉子雄黄(各一/兩)¶
　右為細末煉蜜為丸如小豆大每服一丸漸加至三¶
　十丸空心湯水吞下臨卧一服常宜斟酌勿令泄瀉¶
　忌鯉魚山豬蘆荀¶
破血刼痰麥煎散(永/類)　治少男室女骨蒸婦人血風攻¶
　疰四肢心胸煩壅¶
　　赤茯苓　當歸　乾膝(生/)鼈甲(醋/炙)常山　大黄(煨/)¶
<pb:KR3e0078_WYG_058-29b>¶
　　北柴胡　白术　石膏　生乾地黄(各一/兩)甘草(半/兩)¶
　右為細末每服二錢水一盞小麥五十粒煎食後臨¶
　卧臥温服有虛汗加麻黄根一兩東坡云在黄州療¶
　骨蒸黄瘦口臭肌熱盗汗極效寳此方如希世之珍¶
通經破血牡丹湯(普/濟)　治婦人骨蒸經脉不通漸増瘦弱¶
　　牡丹皮(一兩/半)桂(去麄/皮)木通(拌炒各/一兩)&KR0410;藥　土𤓰¶
　　根(各一/両半)鼈甲(醋炙去裙/襴二兩)桃仁(製如前/一兩)¶
　右粗搗篩每服五錢水一盃半煎至一盃去滓温服¶
<pb:KR3e0078_WYG_058-30a>¶
　空心食後¶
鼈甲丸(聖/惠)　治婦人骨蒸勞月水不通脇下癥癖往往¶
　腹痛¶
　　鼈甲(二兩醋/炙黄)土𤓰根　桂心　京三稜　牡丹皮　牛¶
　　膝(去/苗)川大黄(剉碎/微炒)訶棃勒皮　琥珀(各一兩/細研)桃仁(製一/兩)¶
　右為末煉蜜和搗三二百杵丸如梧桐子大不計時¶
　候以桃仁湯下三十丸¶
清肺柴胡散(聖/惠)　治婦人骨蒸勞熱&KR2098;嗽胸膈痰壅腹¶
<pb:KR3e0078_WYG_058-30b>¶
　脇妨悶不欲飲食¶
　　柴胡(去/苗)桑白皮　麥冬(去/心)赤芩(各一/兩)大黄(剉碎/微炒)枳殻(麩炒/去穰)¶
　　百合　秦艽(去/苗)紫苑(洗/)黄芩　赤芍　知母　木通(剉各七/錢半)¶
　　半夏(湯洗七/遍去滑)甘草(炙微赤/各半兩)鼈甲(醋炙/二兩)¶
　右為粗散每服三錢以水一中盃入生薑一錢三分¶
　煎至六分去滓温服無時¶
涼劑黄連散(聖/惠)　治婦人骨蒸勞熱四體昏沈背轉疼¶
　痛面色痿黄漸漸無力¶
<pb:KR3e0078_WYG_058-31a>¶
　　黄連(去/鬚)知母(各一/兩)鼈甲(醋炙/二兩)柴胡　木通(各一/兩半)麥冬(去/心)¶
　　白术　地骨皮　黄芩　犀角屑(各七/錢半)龍膽(去/蘆)甘草(炙微赤/各半兩)¶
　右為粗散每服四錢以水一中盞生薑一錢大淡竹¶
　葉二七片煎至六分去滓温服無時¶
青蒿散(聖/惠)　治婦人骨蒸勞熱四肢煩疼日漸羸瘦¶
　　青蒿　鼈甲(醋炙各/二兩)柴胡(去苗一/兩半)黄連(去/鬚)黄耆¶
　　桑根白皮　白术(各一/兩)梔子仁　知母(各七/錢半)地骨¶
　　皮　甘草(炙微赤/各半兩)龍膽草(去蘆二/錢半)¶
<pb:KR3e0078_WYG_058-31b>¶
　右為粗散每服四錢以水一中盃入生薑一錢三分¶
　煎至六分去滓溫服無時¶
豬肚丸(永/類)　治骨蒸勞唇頬赤氣粗口乾壯熱虛汗大¶
　腸秘澀小便赤黄減食¶
　　青蒿　鼈甲(醋/炙)北柴胡　木香　生地(各一/兩)青皮(半/兩)宣連(二/兩)¶
　右為細末以豬肚一箇洗淨入藥在内縳定蒸令極¶
　軟硏如泥為丸如菉豆大湯下十五丸空心日三服¶
　忌濕麫毒物¶
<pb:KR3e0078_WYG_058-32a>¶
石膏散(靈/苑)　治婦人骨蒸外寒内熱附骨蒸盛之時四¶
　肢微瘦足趺腫者病在臟腑中　真石膏不以多少¶
　硏極細每用新汲水和服方寸匕取身無熱為度¶
　此方非實熱能食大便實者不可服¶
寒熱並用青蒿鼈甲煎丸(聖/濟)　治婦人骨蒸勞退熱解¶
　肌進食¶
　　九肋鼈甲(一/箇)北柴胡(二/兩)甘草　杏仁　桔梗　當¶
　　歸　人參　地骨皮　赤芍藥(各一/兩)胡黄連　宣¶
<pb:KR3e0078_WYG_058-32b>¶
　　連(各二/錢半)官桂　木香(各半/兩)麝香(一/字)酥　蜜(各一/兩)¶
　右為細末用青蒿一觔童子小便五升好酒一升熬¶
　青蒿汁約二升已來摝去青蒿不用入酥蜜再熬成¶
　膏令後入藥末搜和為丸如梧桐子大每服十五丸¶
　温酒下米飲亦得日三服如秋後合再入桃栁枝七¶
　莖此藥甚妙即局方人參鼈甲丸也¶
傳尸天靈葢散(聖/惠)　治婦人骨蒸勞四肢無力每至晚¶
　間即熱兩頬紅色飲食不下心神煩躁¶
<pb:KR3e0078_WYG_058-33a>¶
　　天靈葢(酥/炙)安息香　地骨皮　當歸　人參(去/蘆)山¶
　　梔子仁　貝母(去/心)黄連　桃仁(去皮尖雙/仁麩炒黄)㯽榔(各/一)¶
　　(兩/)鼈甲(醋/炙)北柴胡　生乾地黄　赤茯苓　麥門¶
　　冬(各一/兩半)阿魏(半/兩)¶
　右為粗末以童子小便一大盞桃栁枝各七寸薑五¶
　片葱白五寸藥四錢煎至七分去滓温服¶
益母草丸(普/濟)　治婦人骨蒸勞瘦月候不通心神煩熱¶
　四肢疼痛不能飲食¶
<pb:KR3e0078_WYG_058-33b>¶
　　益母草　青蒿(各二/觔)桃枝(一握長/一尺)栁枝(一握長/一尺)¶
　已上四味細剉用童子小便一斗於銀鍋中煎至¶
　三升絞去滓煎成膏¶
　　柴胡(去/苗)赤&KR0410;　犀角屑(各二/兩)朱砂(一兩細研/末飛過)天靈葢(酥/炙)¶
　　(微/黄)木香　甘草(炙微赤/各一兩)鼈甲(三兩/製)桃仁(五兩/製浄)麝香(半兩/細硏)¶
　右為末用益母草煎都和搗五七百杵丸如梧桐子¶
　大每以鳥梅百草湯下三十丸無時¶
獺肝丸(聖/惠)　治婦人骨蒸勞熱體瘦煩疼不欲飲食¶
<pb:KR3e0078_WYG_058-34a>¶
　　獺肝(一/具)鼈甲(醋/炙)北柴胡(各一/兩半)川升麻　桃仁(製/)天¶
　　靈葢(酥/炙)犀角屑　梔子仁　地骨皮　知母(各一/兩)¶
　　黄耆(七錢/半)甘草　麝香(二錢/半硏)朱砂(一兩細/硏水飛)¶
　右為細末煉蜜丸如梧桐子大温水下三十丸無時¶
殺鬼方(聖/惠)　治婦人骨蒸傳尸勞瘦鬼氣伏連¶
　　麝香(七錢/半)犀角屑　木香　白术　鬼箭羽(各一/兩)¶
　　虎頭骨(酥炙/黄色)天靈葢(醋炙/黄)桃仁(去皮尖雙/仁麩炒黄)雄黄(另/研)¶
　　硃砂(光明者另研/各一兩半)¶
<pb:KR3e0078_WYG_058-34b>¶
　右為細末入硏了藥和匀煉蜜丸如梧桐子大温水¶
　下二十丸此藥辟瘟疫亦可帶¶
止𠻳温金散(永/類)　治勞𠻳¶
　　甘草　黄芩　桑白皮　防風(各一/兩)杏仁(二十七/枚製)¶
　　人參　茯神(各半/兩)麥門冬(一/分)¶
　右前五味以米泔浸一宿曬乾次入人參茯神麥門冬¶
　三味同為細末每服二錢水一杯蠟一豆大煎八分¶
　食後温服¶
<pb:KR3e0078_WYG_058-35a>¶
一方(永/類)　調榮衛消瘀血出聲音治痰𠻳¶
　　當歸　牡丹皮　白&KR0410;　子芩　木通　麥門冬¶
　　　甘草　細辛(各半/兩)生乾地黄(一/兩)¶
　右㕮咀每服三錢薑三片水煎温服¶
一方(永/類)　治肌痩咯血肺痿等疾¶
　　蛤蚧(一雙全者酒/浸一宿酥炙)知母　貝母(去/心)人參　甘草¶
　　杏仁(製/炒)枇杷葉(去毛/炒)鹿角膠(炒各/一兩)¶
　右為細末每服三錢水一盞入桑白皮温服¶
<pb:KR3e0078_WYG_058-35b>¶
補肺湯(永/類)　治勞𠻳¶
　　桑白皮　熟地(各二/兩)人參　紫苑　黄耆　五味子(各一/兩)¶
　右為細末每服二錢水一盞入蜜少許食後温服¶
四君子湯加秦艽黄蠟煎服尤妙¶
治胸痺一方(永/類)　治心胸積氣作胸痺引兩脇痛昏悶¶
　不収音聲不清虛熱上壅作鼻衂¶
　　桑白皮(三/分)枳殻　木通　子芩　生乾地黄　白¶
　　芍藥　甘草(各半/兩)¶
<pb:KR3e0078_WYG_058-36a>¶
　右為末每服三錢水煎食後温服¶
一方(永/類)　治伏瘀血在心肺時作衂心胸徹背痛¶
　　白芍藥　牡丹皮(各一/兩)生犀屑(半/兩)生地黄(三兩/别搥)¶
　右㕮咀每服半兩水煎温服¶
𤓰蔞湯(永/類)　治胸痺¶
　　𤓰蔞(一/箇)枳殻(四/枚)厚朴　薤白(各一/兩)桂枝(一兩有/熱者除)¶
　右㕮咀水煎温服¶
一方(永/類)　治積氣堅硬作氣噎胸脇引背痛¶
<pb:KR3e0078_WYG_058-36b>¶
　　白芍藥(一兩/半)鼈甲(醋/炙)枳殻(製/)北柴胡(各一/兩)甘草¶
　　赤茯苓(各兩/半)¶
　右㕮咀每服三錢生薑三片棗一枚水煎温服¶
出音聲一方(永/類)　治失聲音¶
　　訶子肉　木通(各一/兩)甘草(半/兩)¶
　右㕮咀水三升煎至升半入生地黄一合再煎数沸¶
　放温分六服　食後日作半料¶
治喉痛一方(永/類)　咽喉痛¶
<pb:KR3e0078_WYG_058-37a>¶
　　百藥煎(去黒/皮)硼砂　甘草　生白礬(各等/分)¶
　右為細末每服一錢食後米飲調細細呷嚥　以上¶
　諸方辰陽李倅傳屢救人甚効服藥止可食淡煮豬¶
　蹄肉仍須煮熟肉去元汁再以白湯熟煮仍忌房勞¶
　生冷魚腥鹹醃藏䒭修合前藥忌一切生人男女猫¶
　犬雞畜見仍不令病人知藥味大應効¶
血風勞大婦人血風勞證因氣血素虛經候不調或外¶
傷風邪内挾宿冷致使隂陽不和經絡痞澀腹中堅痛¶
<pb:KR3e0078_WYG_058-37b>¶
四肢痠疼月水或斷或來面色痿黄羸痩又有因産後¶
未滿百日不謹將䕶臟腑虚損百脈枯竭遂致勞損久¶
不瘥則變寒熱休作有時飲食減少肌膚痩瘁遇經水¶
當至即頭目昏眩胸背拘急四肢疼痛身體煩熱足重¶
面浮或經水不通故謂之血風勞氣也　薛東垣云喜¶
怒不節起居不時有所勞傷皆損其氣氣衰則火旺火¶
旺則乘其脾土脾主四肢故困熱懶言動作喘乏表熱¶
自汗心煩不安當病之時宜安心静坐存養其氣以甘¶
<pb:KR3e0078_WYG_058-38a>¶
寒瀉其熱氣以酸味収其散氣以甘温補其中氣經言¶
勞者温之損者温之要略云平人脉大為勞以黄耆建¶
中湯治之　一婦人勞則足跟熱痛此足三隂血虛用¶
聖愈湯而痊後徧身瘙養誤服風藥發熱抽搐肝脉洪¶
數此肝家血虛火盛而生風以天竺黄膽星為丸用四¶
物麥門五味芩連炙甘草山梔柴胡煎送而瘉　一婦¶
素清苦勤於女工因感風邪自用表散之劑反朝寒暮¶
熱自汗盜汗形氣虚甚其脉或浮洪或微細其面或青¶
<pb:KR3e0078_WYG_058-38b>¶
白或痿黄此邪去而氣血愈虛也用十全大補湯三十¶
餘劑漸愈又用加味逍遥散兼治半載而痊¶
人參荆芥散(大全/良方)　治婦人血風發熱身體疼痛頭昏¶
　目澀心忪煩倦寒熱盜汗頰赤口乾痰𠻳胸滿精神不爽¶
　或月水不調臍腹㽲痛痃癖塊硬疼痛發渴或時嘔逆飲¶
　食不進或因産將理失節淹延痩瘁乍起乍卧甚即著床¶
　　人參　荆芥穗　生乾地黄　北柴胡　鼈甲(醋/炙)¶
　　酸棗仁(炒/)枳殻(製/)羚羊角(别/鎊)白术(各七/錢半)桂心　甘¶
<pb:KR3e0078_WYG_058-39a>¶
　　草　防風　川芎　當歸(各半/兩)¶
　右為粗末每服五錢水一盞半生薑三錢煎至八分¶
　去滓熱服無時¶
地骨皮散(大全/良方)　治婦人血氣體虚弱寒熱發渇¶
　　地骨皮　桑白皮　枳殻　前胡　黄耆(各一/錢半)白茯¶
　　芩　五加皮　白芍藥　人參(各一/錢)柴胡(二/錢)官桂¶
　　　甘草(各半/錢)¶
　右作一服水二鍾生薑三片煎至一鍾不拘時服¶
<pb:KR3e0078_WYG_058-39b>¶
地黄煎(大全/良方)　治婦人血風勞心忪發熱不退¶
　　生地黄　熟乾地黄¶
　右䒭分為細末用生薑自然汁和水打糊為丸如梧¶
　桐子大每服三十丸用地黄湯下或只茶酒醋湯下¶
　亦可食後日三服覺臟腑虚泠早間先服八味丸一¶
　服不可謂地黄性冷沮洳壞脾大㮣隂虚則發熱盖¶
　地黄大能補隂益隂血退熱也¶
　薛云前方肝脾血虚發熱内熱晡熱盗汗作渇體倦¶
<pb:KR3e0078_WYG_058-40a>¶
　筋骨疼痛筋脉拘攣血虛發躁虚熱生痰咳嗽之良¶
　劑若因肝脾腎精血燥熱生痰胸膈痞滿喘咳作渇¶
　及一切虚火證必用六味丸為主¶
乞力伽散(大全/良方)　治血虚肌熱又治小兒脾虚蒸熱羸¶
　瘦不能飲食¶
　　白术　白芍藥　白茯苓(各一/兩)甘草(半/兩)¶
　右為細末薑棗煎三錢服¶
大効油煎方(大全/良方)　治血風勞氣攻疰四肢腰背疼痛¶
<pb:KR3e0078_WYG_058-40b>¶
　嘔逆醋心不思飲食日漸羸瘦面色痿黄手足麻痺¶
　血海冷敗神效¶
　　五加皮　川烏(炮/)芍藥　海桐皮　牡丹皮(各一/兩)桂¶
　　心　乾薑　川芎(各半/兩)¶
　右為細末每服二錢水一盞生麻油浸錢一文同煎至六¶
　分温服常服以油浸二錢煎藥時不可攪吃藥時不可吹¶
治血風勞方(大全/良方)¶
　　牡丹皮　地骨皮　防風　甘草　黒豆　白芷¶
<pb:KR3e0078_WYG_058-41a>¶
　　白芍藥(各/兩)　荆芥穂(二/兩)川芎(二錢/半)¶
　右為細末每服二錢水一中盞薑三片棗一箇葱白¶
　一寸煎至八分温服無時¶
馬鞭草散(大全/良方)　治血風攻透肢體疼痛或覺瘙癢或¶
　覺痺麻作寒作熱飲食減味¶
　　馬鞭草(去/梗)荆芥穂　北柴胡　烏梅肉(各二/兩)枳¶
　　殻　白术　羌活　白芍藥(各一/兩)秦艽　天台烏¶
　　藥　麻黄(各一/兩半)木香(半/兩)當歸　川烏(炮/)甘草(各一/兩)¶
<pb:KR3e0078_WYG_058-41b>¶
　右為細末每服三錢水一盞生薑三片棗一枚葱白¶
　二寸煎至七分日午臨臥温服常服無忌有孕弗服¶
琥珀散(聖/惠)　治婦人血風勞氣臍腹疼痛經胍不調漸¶
　加羸痩¶
　　琥珀(細/研)白术　當歸　桃仁(去皮尖/麩炒)赤芍(各七/錢半)柴胡(去/苗)¶
　　鼈甲(醋炙各/一兩)延胡索　紅花子　牡丹皮　桂心(各半/兩)¶
　右為散每服四錢水一中盞入生薑半片煎至六分¶
　去滓食前稍熱服¶
<pb:KR3e0078_WYG_058-42a>¶
茯神散(聖/惠)　治婦人血風勞氣頭目赤胸背氣壅四肢¶
　疼痛心煩驚悸少欲飲食¶
　　柴胡(去/苗)石膏(各二/兩)茯神　羚羊角　防風(去/蘆)赤芍¶
　　人參(去/蘆)天冬(去/心)獨活　郁李仁(去皮/微炒)乾生地　枳殻¶
　　(麩炒去穰/各一兩)甘草(炙半/兩)桃仁(湯浸去皮尖雙仁麩/炒黄研如泥一兩半)¶
　右為散每服四錢以水一中盞入生薑半分煎至六¶
　分去滓温服無時¶
逍遥散(神巧萬/全方)　治血風勞解五心煩躁心多怔忪恍¶
<pb:KR3e0078_WYG_058-42b>¶
　忽憂懼頭目昏重夜多盜汗¶
　　人參　白茯苓(去/皮)柴胡(去/苗)白术(炒/)黄茋¶
　右等分為散每服三錢入甘草一寸同煎至六分温¶
　服¶
熟乾地黄散(神巧萬/全方)　治婦人血風勞冷氣攻心腹疼¶
　痛四肢不和食漸少日漸羸痩¶
　　熟乾地黄　柴胡　黄耆　蒼术　牛膝(去苗各/一兩)鼈¶
　　甲(醋炙黄/二兩)白芍藥　當歸　薑黄　琥珀　厚朴(去/皮)¶
<pb:KR3e0078_WYG_058-43a>¶
　　(薑汁/塗炙)川芎　陳橘皮(去白各/七錢半)木香　桂心　羌活(各半/兩)¶
　右為散每服四錢以水一中盞生薑半分煎至六分¶
　熱服¶
琥珀丸(慱濟/方)　治血風虚勞上熱下冷或發動即心中¶
　煩躁困乏無力不美飲食醋心口瘡月水不調肌肉¶
　黄瘁腹痛腸鳴或有氣塊攻衝或時作寒熱頭旋痰¶
　逆手足麻痺大宜常服¶
　　琥珀　當歸　木香　川芎　防風　檳榔(各一/兩)三稜(炮/)¶
<pb:KR3e0078_WYG_058-43b>¶
　　乾薑(炮/)桂心(各一兩/二錢半)吳白术(冼/)柴胡　人參(各半/兩)青皮¶
　　吳茱茰(洗/泡)全蝎(炒/)附子(炮/)草豆蔲　赤芍　栢葉　白芷¶
　　　天麻(各七/錢半)桃仁(去皮尖/麩炒)敗龜甲(醋/炙)鼈甲(醋炙各/一兩半)¶
　右為細末煉蜜丸如梧桐子大每日空心酒下二十¶
　丸午前近晚更進一服如覺煖近晚不須服如腹内¶
　塊積攻築於鼈甲桃仁㯽榔三棱各加一倍為妙忌¶
　生冷葱莧菜毒魚䒭物¶
鼈甲丸(大全/良方)治婦人血風勞氣四肢羸瘦疼痛經脉不¶
<pb:KR3e0078_WYG_058-44a>¶
　不利飲食無味漸加虚困¶
　　鼈甲　紫苑　桂心　川芎　防風　川牛膝¶
　　當歸　秦艽　人參　桃仁　琥珀(各一/兩)黄耆¶
　　赤芍藥　蝱蟲(製/)水蛭(製/)鬼箭羽　白术　羌活¶
　　(各七錢/五分)熟地黄(一兩/半)麝香(二錢/半)¶
　右為細末煉蜜丸如梧桐子大空心食前温酒下三¶
　十丸¶
牡丹丸(聖濟/總録)　治婦人血風勞氣氣塊攻心日漸黄瘦¶
<pb:KR3e0078_WYG_058-44b>¶
　經脉不行¶
　　牡丹皮　郁李仁(湯浸去皮/各二兩)芍藥　當歸　芎藭¶
　　桂心　苦參　大黄(醋炙各/一兩)貝母(半/兩)¶
　右細末煉蜜丸如梧子大每服二十丸食前温酒下日二¶
柴胡丸(聖/濟)　治婦人血風勞氣頭目昏眩胸背拘急四¶
　肢痠痛心躁煩熱氣滿腹脹腰膝無力經脈不調¶
　　柴胡(去/苗)黄連(去/鬚)知母(焙/)赤芍藥　龍膽　黄芩(去/苗)¶
　　地骨皮　麥門冬(去心/焙)茯神(去/木)甘草(炙各/一兩)㯽榔(七/錢)¶
<pb:KR3e0078_WYG_058-45a>¶
　　(半/)¶
　右為末煉蜜丸如梧桐子大每服二十丸温酒下無¶
　時¶
　　　客熱¶
大客熱者因體虚而將温過度外熱加之非臟腑自生¶
故云客熱其狀上焦胸膈之間虚熱口燥心煩手足壯¶
熱者是也薛前證若客邪所侵用補中益氣加川芎防¶
風　肝虛血少六味地黄丸　胃火飲冷錢氏瀉黄散¶
<pb:KR3e0078_WYG_058-45b>¶
　胃虚飲湯七味白术散　潮熱時熱八珍湯　晡熱¶
内熱逍遥散　發熱體倦補中益氣湯　恚怒發熱小¶
柴胡湯　鬱怒發熱加味歸脾湯　寅邜酉戍時熱升¶
陽益隂湯¶
大麥門冬散　治婦人客熱四肢煩悶疼痛飲食不下¶
　　揀麥門冬　赤茯苓　赤芍藥　柴胡(各一/錢半)桑白¶
　　皮　生地黄　黄耆　羚羊角屑(各一/錢)甘草(半/錢)¶
　右作一服水二鍾生薑三片煎至一鍾不拘時服¶
<pb:KR3e0078_WYG_058-46a>¶
犀角散　治婦人客熱四肢煩悶疼痛飲食不下¶
　　犀角屑　赤芍藥　地骨皮　赤茯苓　紅花　人¶
　　參　枳殻　麥門冬(各一/錢)柴胡(二/錢)黄耆(二/錢)甘草(半/錢)¶
　右作一服水二鍾生薑三片煎至一鍾不拘時服¶
黄耆飲　治婦人客熱心胸壅悶肢莭煩疼不思飲食¶
　　嫩黄耆　生地黄(各二/錢)人參　茯神(炒/)犀角屑¶
　　𤓰蔞仁　黄芩(各一/錢)甘草(半/錢)¶
　右作一服水二鍾淡竹葉五片煎至一鍾不拘時服¶
<pb:KR3e0078_WYG_058-46b>¶
丹砂散　治婦人客熱心神煩躁口乾舌澀飲食無味¶
　　辰丹砂(一兩細硏/水飛過)犀角屑　天竺黄　胡黄連(各/半)¶
　　(兩/)麥門冬(去心焙/二兩)寒水石(細/硏)馬牙硝(細硏各/一分)鉛霜¶
　　(半兩/細硏)¶
　右為細末入硏了藥和勻每以竹葉湯調下一錢無¶
　時¶
玉霜散　治婦人客熱煩渇頭痛痰湧如泉¶
　　石膏(二兩細研/水飛過)寒水石(一兩/細研)¶
<pb:KR3e0078_WYG_058-47a>¶
　右和勻每以生地黄汁調下一錢無時¶
生乾地黄丸　治婦人客熱面赤頭疼口舌生瘡心胸¶
　煩壅飲食無味¶
　　生乾地黄(一/兩)羚羊角屑　白蘚皮　葳㽔(各半/兩)黄¶
　　連(去鬚七/錢半)黄耆(炙微赤/半兩)麥門冬(二兩去/心焙)𤣥參　犀¶
　　角屑　地骨皮　甘草(炙微赤/各半兩)川大黄(一/兩)¶
　右為細末煉蜜和搗二三百杵丸如梧桐子大每以¶
　温水下三十丸無時¶
<pb:KR3e0078_WYG_058-47b>¶
敗毒散　治婦人客熱四肢煩悶疼痛不思飲食甚者¶
　可加地骨皮黄芩(方見雜/病傷濕)¶
　　　寒熱(師尼寡婦附/)¶
大經曰陽不足則先寒後熱隂不足則先熱後寒皆由¶
勞傷氣血隂陽不調寒熱如瘧也當分氣血虛實而治¶
之　薛前症若寸口脈微名曰陽不足則隂氣上入於¶
陽中用補中益氣湯若尺部脉弱名曰隂不足則陽氣¶
下䧟入隂中用益隂腎氣丸若因血氣俱虛用八珍湯¶
<pb:KR3e0078_WYG_058-48a>¶
若因怒動肝火用小柴胡湯若隂陽俱不足則氣血不¶
歸其夲部以至寒熱交爭也一婦人年六十有四乆鬱¶
怒頭痛寒熱春間乳内時痛服流氣飲之類益甚時有¶
血如經行又大驚恐飲食不進夜寐不寕兩乳腫脹兩¶
脇焮痛午後色赤余以為肝脾鬱怒火燥先以逍遥散¶
加酒炒黒龍膽一錢山梔一錢五分服二劑腫痛頓愈¶
大地骨皮散　治血風氣虛時作寒熱或晡熱内熱¶
　　柴胡　地骨皮(各一/錢)桑白皮(炒/)枳殻(麩/炒)前胡　黄¶
<pb:KR3e0078_WYG_058-48b>¶
　　耆(炒各七/錢五分)白茯苓　五加皮　人參　甘草　桂¶
　　心　白芍藥(各半/兩)¶
　右㕮咀每服三五錢水一盞半生薑三片煎至七分¶
　温服¶
生地黄散　治婦人血氣不調或時寒熱體痛不思飲食¶
　　生乾地黄　北柴胡(各一/兩)羌活　木香　桂心¶
　　　防風(各半/兩)酸棗仁(炒/硏)羚羊角屑　白芍藥　白¶
　　术　黄耆　川牛膝　白茯苓　當歸　枳殻(各/七)¶
<pb:KR3e0078_WYG_058-49a>¶
　　(錢五/分)¶
　右㕮咀每服三五錢水一盞薑三片煎至七分去滓¶
　空心温服¶
異功散　治婦人血氣虛冷時發刺痛頭目昏悶四肢¶
　無力寒熱往來狀似勞倦並宜服之¶
　　烏藥　川芎　苦梗　𤣥胡索　當歸　陳皮(各/一)¶
　　(錢/半)官桂　牡丹皮　芍藥　白芷　乾薑(各一/錢)¶
　右作一服用水二鍾生薑三片煎至一鍾入酒半盞¶
<pb:KR3e0078_WYG_058-49b>¶
　再煎一二沸不拘時¶
　右三方内有桂唯寒多者宜之第三方無滯氣汚血¶
　尤不宜服¶
七寶湯　治寒熱往來¶
　　防風(去/蘆)知母　生地(各半/兩)柴胡(去/蘆)秦艽　甘草(炙/)¶
　　前胡(去蘆各/二錢半)¶
　右㕮咀每服五錢水盞半加人參三分煎至七分熱服¶
柴胡散　治婦人寒熱體瘦肢節疼痛口乾心煩不欲飲食¶
<pb:KR3e0078_WYG_058-50a>¶
　　北柴胡　赤茯苓　黄耆　白术(各一/錢)麥門冬(三/錢)¶
　　鼈甲(醋炙/二錢)人參　地骨皮　枳殻(麩/炒)生地黄　桑¶
　　白皮　赤芍藥　桔梗　甘草(各半/錢)¶
　右作一服水二鍾生薑三片煎至一鍾不拘時服¶
桃仁丸　治婦人頭目昏重心神煩悶或時寒熱肢節¶
　疼痛不欲飲食¶
　　桃仁(湯浸去皮尖雙/仁麩炒㣲黄)芎藭　白术　柴胡(去/苗)人參¶
　　(去/蘆)生地黄　酸棗仁(㣲炒各/一兩)赤茯苓　訶黎勒皮¶
<pb:KR3e0078_WYG_058-50b>¶
　　(各七/錢半)枳殻(麩炒㣲/黄去穰)赤芍藥(各半/兩)¶
　右為末煉蜜和搗三二百杵丸如梧桐子大毎以生¶
　薑荆芥薄荷湯下三十丸¶
青蒿散　治男子婦人肢體倦疼虚勞寒熱用青蒿八丸月¶
　間將成實時採去枝梗以蒿用童便浸三日曬乾為末每¶
　服二錢烏梅一箇煎七分服　右三方熱多者宜之¶
師尼寡婦異乎妻妾之治羅劉宋禇澄療師尼寡婦别¶
製方者盖有謂也此二種寡居獨隂無陽慾心萌而多¶
<pb:KR3e0078_WYG_058-51a>¶
不遂是以隂陽交爭乍寒乍熱全類温瘧乆則為勞嘗¶
讀史記倉公傳載濟北王侍人韓女病腰背痛寒熱衆¶
醫皆以為寒熱病治之不瘥倉公曰此病得之欲男子¶
不可得也衆曰何以知欲男子不可得倉公曰診其脉¶
肝脈弦出寸口是以知之盖男子以精為主婦人以血¶
為主男子精盛以思室婦人血盛以懐胎夫肝攝血者¶
也是厥隂肝脈弦出寸口上魚際則隂盛可知故知禇¶
氏之言信有謂矣¶
<pb:KR3e0078_WYG_058-51b>¶
大師尼寡婦與室女出嫁愆期者多因欲心&KR0943;而未遂¶
懨懨成病乍寒乍熱久則為勞又有經閉白淫痰逆頭¶
風膈氣痞悶面䵟瘦瘠等證皆寡婦之病也　薛前證¶
若肝脉弦出魚際用小柴胡加生地黄送下生地黄丸¶
久而血虛佐以四物湯　若兼怒動肝火而寒熱者佐¶
以加味逍遥散　若兼虧損肝經而寒熱者佐以八珍¶
湯　若兼虧損元氣而寒熱者佐以補中益氣湯　若¶
兼鬱傷脾氣而寒熱者佐以濟生歸脾湯　一婦人因¶
<pb:KR3e0078_WYG_058-52a>¶
夫經商久不歸發寒熱月經旬日方止服降火涼血藥¶
反潮熱内熱自汗盜汗月經頻数余曰熱汗氣血虛也¶
經頻肝脾虛也用歸脾湯六味丸而愈嘗治兼證既愈¶
而寒熱不衰當仍用夲證藥　一婦人年三十有七早¶
孀居兩腿骨作痛晡熱體倦月經不調或發寒熱數年¶
矣一日頸項兩側結核兩脇脹痛此係肝經鬱火而成¶
也先用小柴胡湯合四物數劑肝症頓愈又用加味逍¶
遥散加澤蘭乳香没藥三十劑血症漸愈再用加味歸¶
<pb:KR3e0078_WYG_058-52b>¶
脾湯年餘而安　一孀婦兩腿作痛或用除濕化痰等藥¶
遍身作痛而無定處此血症也不信乃服流氣飲之類而¶
殁　一放出宫人年四十餘臀腿内股作痛晡熱口乾¶
月經不調此係肝經血少不能養經絡而然也宜加味¶
逍遥散加澤蘭葉五十帖諸症稍緩又以歸脾湯二百¶
餘劑而痊　一放出宫人臀腿腫痛内熱晡熱惡寒體¶
倦咳嗽胸痞月經過期而少彼以為氣毒流注服清熱¶
理氣之劑益甚此肝經瘀血停留所致盖肝經上貫鬲¶
<pb:KR3e0078_WYG_058-53a>¶
布脇肋循喉嚨下循膕内臁繞隂器抵少腹主治之法¶
但當補其所不勝而制其所勝補者脾也制者肝也經¶
曰虛即補之實即㵼之此定法也彼不信仍服前藥遂¶
致不起¶
夲生地黄丸　許學士治一尼患惡風體倦乍寒乍熱¶
　面赤心悸或時自汗是時疫氣大行醫見其寒熱作¶
　傷寒治之用大小柴胡湯雜進數日病急召予診之¶
　三部無寒邪脈但厥隂弦長而上魚際宜服抑隂等¶
<pb:KR3e0078_WYG_058-53b>¶
　藥故製此方¶
　　生地黄(二/兩)柴胡　秦艽　黄芩(各半/兩)芍藥(一/兩)¶
　右為細末煉蜜丸如桐子大每服三十丸用烏梅湯¶
　吞下日三服不拘時¶
　　　惡寒¶
大婦人惡寒者亦有隂陽二證發熱而惡寒者發於陽¶
也無熱而惡寒者發扵隂也發於陽者宜解表脉必浮¶
數發於隂者宜温裏脈必沈細又有汗後利後惡寒及¶
<pb:KR3e0078_WYG_058-54a>¶
背惡寒已上疾證方治並載百問不復䌓引僕嘗治一¶
婦人但惡寒别無他証六脉平静遂用敗毒散而安此¶
藥能去表中風邪故也經云惡寒家慎不可過當覆衣¶
被及近火氣寒熱相薄脈道沈伏愈令病人寒不可遏¶
但去被撤火兼以和表之藥自然不惡寒矣婦人惡寒¶
尤不可近火寒氣入腹血窒結聚針藥所不能治矣¶
薛前證若怠惰嗜臥洒淅惡寒乃陽不能升發用升陽¶
益胃湯若勞傷形氣而惡寒乃無陽以䕶衛用補中益¶
<pb:KR3e0078_WYG_058-54b>¶
氣湯若飲食傷脾胃而惡寒乃元氣虛損用六君子湯若¶
加煩躁妄言或欲飲水仍進前劑但加薑桂若體倦煩¶
渇頭痛自汗用補中益氣湯加五味麥門東垣云晝則¶
發熱惡寒是隂氣上溢於陽分也夜則惡寒是隂血自¶
旺於隂分也海藏云六月大熱之氣反得大寒之證當¶
捨時從證治以薑桂之類丹溪云久病惡寒乃痰鬱於¶
脾抑遏陽氣不得外泄治當解鬰¶
　證治凖繩卷五十八¶
