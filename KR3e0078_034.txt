# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.437172
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷三十四
<pb:KR3e0078_WYG_034-1a>¶
欽定四庫全書¶
　證治準繩卷三十四¶
　　　　　　　　　　　　明　王肯堂　撰¶
　類方¶
　　七竅門¶
　　　目¶
内障人參補胃湯(試/效)治勞役所傷飲食不節内障昏暗¶
　　黄茋　人參(各一/兩)　炙甘草(八/錢)　蔓荆子(二錢/半)¶
<pb:KR3e0078_WYG_034-1b>¶
　　黄檗(酒拌/罩遍)　白芍藥(各三/錢)¶
　右㕮咀毎服三五錢水二盞煎至一盞去滓食逺稍¶
　熱服臨卧三五服後兩目廣大視物如童時覺兩脚¶
　踏地不知高下盖冬天多服升陽藥故也病減住服¶
　候五七日再服此藥春間服乃時藥也¶
圓明内障升麻湯(即沖和/養胃湯)¶
黄芩黄連湯¶
　　黄苓(酒洗/炒)　生地黄(酒/洗)　草龍膽(酒洗炒四次/以上各一兩)¶
<pb:KR3e0078_WYG_034-2a>¶
　　黄連(去鬚酒洗/炒七次)¶
　右㕮咀每服二錢水二盞煎數沸去滓再煎至一盞¶
　熱服午後晚間俱不可服惟午飯時服之方効¶
復明散　治内障¶
　　黄茋(一錢/半)　生地黄　柴胡　連翹　甘草(炙各/一錢)¶
　　當歸(二/錢)　蒼术　川芎　陳皮(各五/分)　黄檗(三/分)¶
　水二大盞煎至一盞去查稍熱服食後忌酒濕麵辛¶
　熱大料之物¶
<pb:KR3e0078_WYG_034-2b>¶
羌活退翳丸(一名地/黄丸)治内障右眼小眥青白翳大眥微¶
　顯白翳腦痛瞳子散大上熱惡熱大便澀或時難小¶
　便如常遇天熱煖處頭痛睛脹能食日沒後天陰則¶
　昏暗此證亦可服滋陰地黄丸¶
　　熟地黄(八/錢)　生地黄(酒/製)　黄檗(酒/製)　當歸身(酒/製)¶
　　茺蔚子　丹參(各半/兩)　黒附子(炮/)　寒水石(生用/各一)¶
　　(錢/)　芍藥(一兩/三錢)　防己(酒製/二錢)　知母(酒/製)　牡丹皮¶
　　羌活　川芎(各三/錢)　柴胡(半兩或/三錢)¶
<pb:KR3e0078_WYG_034-3a>¶
　右為細末煉蜜丸如小豆大每服五七十丸空心白¶
　湯送下如消食未盡候飢時服之忌語言隨後以食¶
　壓之東垣蘭室秘藏方云翳在大眥加葛根升麻翳¶
　在小眥加柴胡羌活是也¶
當歸湯(見童子/散大)¶
沖和養胃湯　治内障初起視覺微昏空中有黒花神¶
　水變淡緑色次則視物成二神水變淡白色乆則不¶
　覩神水變純白色¶
<pb:KR3e0078_WYG_034-3b>¶
　　柴胡(七/錢)　人參　當歸(酒/浸)　炙甘草　白术　升¶
　　麻　葛根(各一/兩)　黄茋　羌活(各一/兩半)　白芍藥(六/錢)¶
　　防風(五/錢)　白茯苓(三/錢)　五味子(二/錢)　乾生薑(一/錢)¶
　右㕮咀每服六錢水三盞煎至二盞入黄芩黄連湯¶
　二錢再煎至一盞去滓稍熱食後服右方因肝水不¶
　平内挾心火故以柴胡平肝人參開心黄連瀉心火¶
　為君酒製當歸榮百脉五味斂百脉之沸心包絡主¶
　血白芍藥順血脉散惡血為臣白茯苓瀉膀胱之濕¶
<pb:KR3e0078_WYG_034-4a>¶
　羌活清利小腸之邪甘草補三焦防風升膽之降為¶
　佐陰陽皆總於脾胃黄茋補脾胃白术健脾胃升麻¶
　葛根行脾胃之經黄芩退壯火乾生薑入壮火為導¶
　為使此方逆攻從順反異正宜俱備¶
益氣聰明湯　治證同上并治耳鳴耳聾¶
　　黄茋　人參(各一錢/二分半)　升麻(七錢/半)　葛根(三/錢)　蔓¶
　　荆子(一錢/半)　芍藥　黄檗(酒炒各/一錢)　炙甘草(半/錢)¶
　每服四錢水二盞煎至一盞去柤臨睡熱服五更再¶
<pb:KR3e0078_WYG_034-4b>¶
　煎服¶
　右方以黄茋人參之甘温治虛勞為君甘草之甘平¶
　承接和協升麻之苦平微寒行手陽明足陽明足太¶
　陰之經為臣葛根之甘平蔓荆子之辛温皆能升發¶
　為佐芍藥之酸微寒補血脉黄檗之苦寒治腎水膀¶
　胱之不足為使酒製又炒者因熱用也或有熱可漸¶
　加黄檗春夏加之盛暑倍加之加多則不效脾胃虛¶
　者去之熱倍此者瀉熱黄連湯主之¶
<pb:KR3e0078_WYG_034-5a>¶
瀉熱黄連湯　治内障證同上有眵淚眊矂¶
　　黄芩(酒/炒)　黄連(酒/洗)　柴胡(酒/炒)　生地黄(酒洗各/一兩)¶
　　龍膽草(三/錢)　升麻(五/錢)　每服三錢水二盞煎至一¶
　盞去滓午食前熱服午後服之則陽逆不行臨睡休¶
　服為反助陰也¶
　右方治主治客之劑也治主者升麻主脾胃柴胡行¶
　肝經為君生地黄凉血為臣為陽明太陰厥陰多血¶
　故也治客者黄連黄芩皆療濕熱為佐龍膽草專除¶
<pb:KR3e0078_WYG_034-5b>¶
　眼中諸疾為使為諸濕熱俱從外來為客也¶
千金磁硃丸　治神水寛大漸散昏如霧露中行漸覩¶
　空中有黒花漸覩物成二體久則光不収及内障神¶
　水淡緑色淡白色者¶
　　磁石(吸針/者)　辰砂　神麯　先以磁石置巨火中¶
　煅醋淬七次曬乾另研極細二兩辰砂另研極細一¶
　兩生神麯末三兩與前藥和勻更以神麯末一兩水¶
　和作餅煮浮為度捜入前藥煉蜜為丸如梧桐子大¶
<pb:KR3e0078_WYG_034-6a>¶
　每服十丸加至三十丸空心飯湯下¶
　右方以磁石辛鹹寒鎮墜腎經為君令神水不外移¶
　也辰砂微甘寒鎮墜心經為臣肝其母此子能令母¶
　實也肝實則目明神麯辛温甘化脾胃中宿食為佐¶
　生用者發其生氣熟用者斂其暴氣也服藥後俯視¶
　不見仰視漸覩星月者此其效也亦治心火乗金水¶
　衰反制之病久病累發者服之則永不更作空心服¶
　此午前更以石斛夜光丸主之(按此方磁石法水入/腎朱砂法火入心而)¶
<pb:KR3e0078_WYG_034-6b>¶
　(神麯專入脾胃乃道家黄婆謀合嬰姹之理倪生/釋之為費詞矣或加沉香半兩升降水火尤佳)¶
石斛夜光丸　治證同上¶
　　天門冬(焙/)　人參　茯苓(各二/兩)　麥門冬　熟地¶
　　黄　生地黄(各一/兩)　兔絲子(酒/浸)　甘菊花　草決¶
　　明　杏仁(去皮/尖)　乾山藥　枸杞子　牛膝(酒浸/各七)¶
　　(錢/半)　五味子　蒺藜　石斛　蓯蓉　川芎　炙¶
　　甘草　枳殻(麩/炒)　青葙子　防風　黄連　烏犀¶
　　角(鎊/)　羚羊角(鎊各/半兩)　為細末煉蜜丸如梧子大¶
<pb:KR3e0078_WYG_034-7a>¶
　每服三五十丸温酒鹽湯任下¶
　右方羡補藥也補上治下利以緩利以久不利於速¶
　也故君以天門冬人參&KR0693;絲子之通腎安神強隂填¶
　精也臣以五味子麥門冬杏仁茯苓枸杞子牛膝生¶
　熟地黄之斂氣除濕凉血補血也佐以甘菊花蒺藜¶
　石斛肉蓯蓉川芎甘草枳殻山藥青葙子之治風療¶
　虚益氣袪毒也使以防風黄連草決明羚羊角生烏¶
　犀之散滯泄熱解結明目也陰弱不能配陽之病竝¶
<pb:KR3e0078_WYG_034-7b>¶
　宜服之此從則順之治法也¶
益陰腎氣丸　治證同上¶
　　熟地黄(酒製/三兩)　生地黄(酒製炒/四兩)　當歸尾(酒/製)　牡¶
　　丹皮　五味子　乾山藥　山茱茰　柴胡(各半/兩)¶
　　茯苓　澤㵼(各二/錢半)　為末煉蜜丸如桐子大水飛¶
　辰砂為衣每服五七十丸空心淡鹽湯下¶
　右方壯水之主以鎮陽光氣為怒傷散而不聚也氣¶
　病血亦病也肝得血而後能視又目為心之竅心主¶
<pb:KR3e0078_WYG_034-8a>¶
　血故以熟地黄補血衰當歸尾行血牡丹皮治積血¶
　為君茯苓和中益真氣澤瀉除濕瀉邪氣生地黄補¶
　腎水真陰為臣五味子補五臟乾山藥平氣和胃為¶
　佐山茱萸強陰益精通九竅柴胡引入厥陰經為使¶
　蜜劑者欲泥膈難下也辰砂為衣者為通於心也然¶
　必兼千金磁硃丸服之庶易效¶
滋陰地黄丸　治證同上眵多眊矂者竝治¶
　　黄芩　當歸身(酒/製)　熟地黄(各半/兩)　天門冬(焙/)¶
<pb:KR3e0078_WYG_034-8b>¶
　　甘草(炙/)　枳殻　柴胡　五味子(各三/錢)　人參¶
　　地骨皮(各二/錢)　黄連(一/兩)　生地黄(酒製一/兩半)　為細¶
　末煉蜜丸桐子大每服百丸食後茶湯下日三服¶
　右方治主以緩緩則治其本也以黄連黄芩苦寒除¶
　邪氣之盛為君當歸身辛温生熟地黄苦甘寒養血¶
　涼血為臣五味子酸寒體輕浮上収神水之散大人¶
　參甘草地骨皮天門冬枳殻苦甘寒瀉熱補氣為佐¶
　柴胡引用為使也亡血過多之病有熱者亦宜服¶
<pb:KR3e0078_WYG_034-9a>¶
羚羊角湯　治青風内障勞倦如昏重頭旋腦痛眼内¶
　痛澀者¶
　　羚羊角　人參　𤣥參　地骨皮　羌活(各一/兩)¶
　　車前子(一兩/半)¶
　右為末以水一盞散一錢煎至五分食後去滓温服¶
　婁全善云此方并後羚羊角散補肝散羚羊角引子¶
　皆以羚羊角𤣥參細辛羌活防風車前子為君盖羚¶
　羊角行厥陰經藥也丹溪云羚羊角入厥陰經甚㨗¶
<pb:KR3e0078_WYG_034-9b>¶
　是也𤣥參細辛行少陰經藥也海藏云𤣥參治空中¶
　氤氲之氣無根之火為聖藥也羌活防風車前子行¶
　太陽經藥也如筋脉枯澀者諸方中更加夏枯草能¶
　散結氣有補養厥陰血脉之功嘗試之有騐然此諸¶
　方又當悟邪之所在若氣脱者必與參膏相半服之¶
　氣虚者必與東垣補胃人參湯益氣聰明湯之類相¶
　半服之血虚者必與熟地黄丸之類相兼服之更能¶
　内觀靜守不干塵累使陰氣平伏方許作効¶
<pb:KR3e0078_WYG_034-10a>¶
杏仁方　治肝腎風虛瞳人帶青眼多黑暗潤澤臟腑¶
　洗垢開光能驅風明目¶
　右用杏仁五枚去皮尖五更初就床端坐勿言勿呼¶
　息慮澄神嚼杏仁一粒勿嚥逐一細嚼五粒候津液¶
　滿口分為三嚥直入肝腎惟在久而成功¶
羚羊角散　治緣風内障頭旋目痛眼内痛澀者¶
　　羚羊角　防風　知母　人參　茯苓　𤣥參¶
　　黄芩　桔梗　車前子(各一/兩)　細辛(三/兩)¶
<pb:KR3e0078_WYG_034-10b>¶
　右為末以水一盞散一錢煎五分食後去柤温服¶
麢羊角散　治緣風内障¶
　　白菊花　川烏(炮/)　川芎　車前子　防風(各五/錢)¶
　　羌活　半夏　羚羊角　薄荷(各二/錢半)　細辛(二/錢)¶
　右生薑煎服或為末荆芥湯調服¶
白附子散　　　　補腎磁石丸(俱見目/昏花)¶
還睛散　治眼翳膜昏澀淚出瘀血努肉攀晴¶
　　川芎　草龍膽　草決明　石決明　荆芥　枳¶
<pb:KR3e0078_WYG_034-11a>¶
　　實　野菊花　野麻子　白茯苓(去/皮)　炙甘草¶
　　木賊　白蒺藜　川椒(炒去/子)　仙靈脾　茵陳(各/半)¶
　　(兩/)¶
　右為細末每服二錢食後茶清調下日三服忌雜魚¶
　肉熱麫蕎麥等物一方有楮實子無仙靈脾茵陳枳¶
　實三味¶
蘆薈丸　治黑水凝翳内障不痛不痒微有頭旋脉澀¶
　者¶
<pb:KR3e0078_WYG_034-11b>¶
　　蘆薈　甘草(各二/錢半)　人參　牛膽(各半/兩)　栢子仁¶
　　　細辛(各一/兩)　麢羊角(二兩/蜜炙)¶
　右為末煉蜜丸如桐子大空心茶清下十丸¶
大黄瀉肝散　治烏風¶
　　郁李仁　荆芥(各二/錢半)　甘草　大黄(各五/錢)¶
　右水煎食後服¶
墜翳丸　治偃月内障及微有頭旋額痛¶
　　青羊膽　青魚膽　鯉魚膽(各七/個)　熊膽(二錢/半)¶
<pb:KR3e0078_WYG_034-12a>¶
　　牛膽(半/兩)　石決明(一/兩)　麝香(少/許)¶
　右為細末麫糊為丸如桐子大每服十丸空心茶清¶
　下¶
磁石丸　治雷風内障頭旋惡心嘔吐¶
　　磁石(燒赤醋/淬二次)　五味子　牡丹皮　乾薑　𤣥參¶
　　(各一/兩)　附子(炮半/兩)¶
　右為末煉蜜丸如桐子大食前茶下十丸¶
補肝散　治肝風内障不痛不痒眼見花發黄白黑赤¶
<pb:KR3e0078_WYG_034-12b>¶
　或一物二形難辨¶
　　麢羊角　防風(各三/錢)　人參　茯苓(各一/兩)　細辛¶
　　　𤣥參　車前子　黄芩(炒/)　羌活(各一/兩)¶
　右為末食後米飲調服一錢¶
又補肝散　治圓瞖内障¶
　　熟地黄　白茯苓　白菊花　細辛　白芍藥¶
　　栢子仁　甘草　防風　北柴胡¶
　右水煎食後服¶
<pb:KR3e0078_WYG_034-13a>¶
補腎丸　治圓翳内障¶
　　巴㦸　山藥　破故紙(炒/)　牡丹皮　茴香(各五/錢)¶
　　肉蓯蓉　枸杞子(各一/兩)　青鹽(二錢/半)¶
　右為末煉蜜為丸如梧桐子大每服三十丸空心鹽¶
　湯下¶
羚羊角飲子(龍/木)治圓翳内障不痛不痒¶
　　羚羊角(三/兩)　細辛　知母　車前子　人參　黄¶
　　芩(各二/兩)　防風(二兩/半)¶
<pb:KR3e0078_WYG_034-13b>¶
　右為末每服一錢以水一盞煎至五分食後去滓温¶
　服¶
皁角丸(見外/障)¶
生熟地黄丸(和/劑)治肝虛目暗膜入水輪眼見黒花如豆¶
　累累數十或見如飛蠱者治不瘥或視物不明混晴¶
　冷淚翳膜遮障内外瘴眼竝皆治之¶
　　石斛　枳殻　防風　牛膝(各六/兩)　生地黄　熟¶
　　地黄(各一/斤半)　羌活　杏仁(各四/兩)　菊花(一/斤)¶
<pb:KR3e0078_WYG_034-14a>¶
　右末煉蜜丸如桐子大每服三十丸以黑豆三升炒¶
　令烟盡為度淬好酒六升每用半盞食前送下或蒺¶
　藜湯下¶
通肝散　治氷翳内障¶
　　梔子　蒺藜(炒/)　枳殻　荆芥(各四/錢)　車前子¶
　　牛蒡子(炒各/二錢)　甘草(四/錢)¶
　右末每服二錢苦竹葉湯食後調下¶
八味還睛散　治散翳内障¶
<pb:KR3e0078_WYG_034-14b>¶
　　蒺藜(炒/)　防風　甘草(炙/)　木賊　梔子(各四/錢)¶
　　草決明(八/錢)　青葙子(炒/)　蟬蜕(各二/錢)¶
　右末每服二錢麥門冬湯調食後服¶
空青丸　治沈翳細看方見其病最深¶
　　空青(一錢一方/用一銖)　細辛　五味子　石決明(另/研)¶
　　車前子(各一/兩)　知母　生地黄　防風(各二/兩)¶
　右為細末煉蜜丸如桐子大每服十丸空心茶湯下¶
涼膽丸　治眼狀青色大小眥頭澀痛頻頻下淚口苦¶
<pb:KR3e0078_WYG_034-15a>¶
　少飲食兼治黑花翳¶
　　黄連(洗不/見火)　黄芩　荆芥　龍膽草(各半/兩)　蘆薈¶
　　防風(各一/兩)　黄檗(去麄/皮)　地膚子(各二/錢半)¶
　右為細末煉蜜和丸如梧子大每服二十丸食後薄¶
　荷湯送下¶
還睛丸¶
　　川芎　白蒺藜　木賊　白术　羌活　兔絲子¶
　　熟地黄　甘草(各等/分)¶
<pb:KR3e0078_WYG_034-15b>¶
　右為細末煉蜜丸如彈子大空心熟湯嚼下¶
又方¶
　　川烏　地黄　白术　茯苓　石決明　杏仁¶
　　川芎　兔絲子(各三/兩)　當歸　防風　荆芥　蔓¶
　　荆子(各半/兩)¶
　右為末猪膽汁和丸如梧子大每服三十丸麥門冬¶
　湯下¶
除風湯　治五風變成内障頭旋偏腫痛瞳人結白者¶
<pb:KR3e0078_WYG_034-16a>¶
　　羚羊角　車前子　芍藥　人參　茯苓　大黄¶
　　黄芩　芒硝(各一/兩)¶
　右為末水一盞散一錢煎至五分食後去滓温服¶
本事方治内障¶
　　白羯羊肝(只用子肝一片/薄切新瓦上焙)　熟地黄(一兩/半)　兔絲¶
　　子　蕤仁　車前子　麥門冬　地膚子(去/殻)　澤¶
　　瀉　防風　黄芩　白茯苓　五味子　杏仁(炒/)¶
　　桂心(炒/)　細辛　枸杞子　茺蔚子　苦葶&KR1047;¶
<pb:KR3e0078_WYG_034-16b>¶
　　青葙子(各一/兩)¶
　右為細末煉蜜丸如桐子大每服三四十丸温湯下¶
　日三服不拘時候張臺卿嘗苦目暗京師醫者令炙¶
　肝俞遂轉不見物因得此方眼目遂明一男子内障¶
　醫治無效因以餘劑遺之一夕燈下語其家曰適偶¶
　有所見如隔門縫見火者及旦視之眼中翳膜俱裂¶
　如線張云此藥靈勿妄與人忽之則無騐予益信之¶
　且欲廣其傳也¶
<pb:KR3e0078_WYG_034-17a>¶
羅漢應夢丸　治内障及因病赤眼食鹹物而得者¶
　　夜明沙(淨/)　當歸　蟬蜕(洗/)　木賊(去節各/等分)¶
　右為末用羯羊子肝四兩水煮爛搗如泥入前藥末¶
　搗和丸如桐子大每服五十丸食後熟水下百日眼¶
　如故昔日徐道亨奉母至孝患眼食蟹遂内障暗誦¶
　般若經與市得錢米既侍母忽一夕夢羅漢授此方¶
　服眼得復明¶
神仙碧霞丹　治内障¶
<pb:KR3e0078_WYG_034-17b>¶
　　當歸　沒藥(各二/錢)　血竭　白丁香　硼砂　片¶
　　腦　麝香(各一/錢)　馬牙硝　乳香(各半/錢)　黄連(三/錢)¶
　　銅緑(一兩半/為衣)¶
　右為細末熬黄連膏和丸如雞頭實大每用新汲水¶
　半盞於銀盒内浸常用每一丸可洗四五日大病不¶
　過一月小病半月冷淚三日見效¶
内外障通治逺志丸　清心明目益肝退翳¶
　　逺志(水浸去心曬/乾薑汁蘸焙)　車前子　白蒺藜(炒去/刺)　細¶
<pb:KR3e0078_WYG_034-18a>¶
　　辛(各七/錢半)　全蝎(五/枚)　蟬殻(一兩/洗焙)　熟地黄(洗/焙)　茯¶
　　神(去/木)　川芎　人參　茺蔚子　蘆薈(研/)　琥珀¶
　　生地黄　蔓荆子(各半/兩)¶
　右為細末煉蜜為丸如梧子大每服五十丸空心用¶
　米飲臨睡用菖蒲湯下¶
局方明目地黄丸　治男女肝腎俱虚風邪所乗熱氣¶
　上攻目翳遮睛目澀多淚¶
　　牛膝(酒浸/三兩)　石斛　枳殻(炒/)　杏仁(去皮/尖)　防風¶
<pb:KR3e0078_WYG_034-18b>¶
　　(各四/兩)　生熟地黄(各一/斤)¶
　右為末煉蜜丸如梧子大每服三十丸食前鹽湯下¶
固本還睛丸　治逺年一切目疾内外翳膜遮睛風弦¶
　爛眼及老弱人目眵多糊迎風冷淚視物昏花等證¶
　　天門冬　麥門冬　生地黄　熟地黄(各三/兩)　白¶
　　茯苓　枸杞子　人參　山藥(各一兩/五錢)　川牛膝¶
　　石斛　草決明　杏仁　白菊花　兔絲子(酒煮/焙)¶
　　枳殻(各一/兩)　羚羊角(屑/)　烏犀角(屑/)　青葙子¶
<pb:KR3e0078_WYG_034-19a>¶
　　防風(各八/錢)　五味子　甘草(炙/)　蒺藜　川芎¶
　　黄連(各七/錢)¶
　右為末煉蜜丸梧子大每服五十丸鹽湯下¶
還睛丸　治眼目昏翳¶
　　蟬蜕　蒼术　熟地黄　川芎　蒺藜(炒各/一兩)　羌¶
　　活　防風　木賊　茺蔚子　白菊花　荆芥¶
　　蔓荆子　杏仁　兔絲子(酒煮/焙)　石決明(煅/)　蛇¶
　　皮(酒浸洗淨/焙各五錢)¶
<pb:KR3e0078_WYG_034-19b>¶
　右為末煉蜜丸如彈子大毎服一丸細嚼薄茶下¶
仙木散　治眼中翳膜¶
　　蛇皮(用皁角/水洗)　木賊　蟬蜕　蒺藜(炒/)　穀精草¶
　　防風　羌活　川芎　杏仁　甘草(各二錢/五分)　蒼¶
　　术(一兩二/錢半)¶
　右細末每服一錢食後蜜湯下¶
夢靈丸　治内外障眼¶
　　防風(蜜/炙)　威靈仙　枸杞子　蕤仁(去/殻)　蒼术(米/泔)¶
<pb:KR3e0078_WYG_034-20a>¶
　　(浸/)　石決明(水一升/煮乾)　蚌粉(飛/過)　穀精草(各一/兩)¶
　　菊花(二/兩)¶
　右為細末用雄猪肝一具竹刀切去筋膜和藥搗千¶
　餘杵入麫少許共搗丸梧桐子大每服三十丸食後¶
　鹽湯下忌煎煿酢豆腐等毒物¶
五退還光丸　治内外障眼¶
　　蟬退(炒/)　蛇退(炒/)　猪前爪(燒存/性)　刺蝟皮(麩炒/去麩)¶
　　蒼术(泔水浸/炒乾)　枳實　防風　草決明(各一/兩)　蠶¶
<pb:KR3e0078_WYG_034-20b>¶
　　退(半/兩)¶
　右為細末煉蜜為丸如梧桐子大每服二十丸茶清¶
　送下一日二服¶
空青丸　治肝腎久虚目暗漸生翳膜¶
　　空青(研細/水飛)　真珠(研各二/錢半)　犀角屑　羚羊角屑¶
　　防風(去/叉)　防己　升麻(剉各/半兩)　麥門冬(去心/焙)　人¶
　　參　茺蔚子　陽起石(細/研)　前胡(去蘆各/一兩)　虎睛¶
　　(一/對)¶
<pb:KR3e0078_WYG_034-21a>¶
　右為細末煉蜜丸如梧子大每服五丸加至十丸麥¶
　門冬煎湯送下溫椒湯亦得¶
蕤仁丸　治内外障眼¶
　　蕤仁(三/兩)　車前子　黄連(去鬚各/二兩)　青葙子(湯/浸)¶
　　黄芩(去黒/心)　秦艽(去/苗)　生地黄　羚羊角末　防¶
　　風(去叉各/一兩半)　人參　天門冬(焙去/心)　升麻　苦參¶
　　(炒/)　地膚子　菊花　𤣥參(炒/)　羌活(去/蘆)　決明¶
　　子(炒/)　地骨皮　甘草(炙/)　丹砂(各一兩/二錢半)　麥門¶
<pb:KR3e0078_WYG_034-21b>¶
　　冬(去心焙/七錢半)¶
　右為細末煉蜜丸如桐子大每服二十丸加至三十¶
　丸食後煎百合湯送下但有瞳人不拘内外翳竝治¶
　之¶
觀音丸　治内外障失明或欲結青光内障或赤脉疼¶
　痛¶
　　血竭　熊膽(研各/二錢)　人參　蛇蛻(皁角水洗新/瓦焙各半兩)¶
　　地骨皮(洗/曬)　木賊(去節童/便浸焙)　蒼术(童便浸/二宿曬)　鷹爪¶
<pb:KR3e0078_WYG_034-22a>¶
　　黄連(去/鬚)　威靈仙　蔓荆子　茺蔚子　川芎¶
　　車前子　當歸　羌活　蟬蛻(洗/曬)　石決明(煅半/生各)¶
　　(一/兩)　蠶蛻紙(二十幅/炒熱)¶
　右為細末用羯羊肝一具去筋膜慢火煮半生半熟¶
　帶血性和藥同搗以粟米粉用肝汁煮糊丸如梧子¶
　大每服七八十丸食後溫米泔或石菖蒲湯送下¶
八子丸　治風毒氣眼翳膜遮睛不計久新及内外障¶
　眼¶
<pb:KR3e0078_WYG_034-22b>¶
　　青葙子　決明子(炒/)　車前子　五味子　枸杞¶
　　子　地膚子　茺蔚子　葶&KR1047;子(炒/)　麥門冬(去/心)¶
　　(焙/)　細辛(去/苗)　官桂(去麄/皮)　生地黄(洗/焙)　赤茯苓¶
　　(去黒/皮)　澤瀉(去/土)　防風(去/叉)　黄芩(去黒心/各一兩)¶
　右為細末煉蜜和丸如梧桐子大每服二十丸加至¶
　三十丸茶清送下溫米飲亦得日三¶
靈圓丹　治男子婦人攀睛翳膜痒澀羞明赤筋碧暈¶
　内外障瘀肉風赤眼¶
<pb:KR3e0078_WYG_034-23a>¶
　　蒼术(米泔浸/四兩)　川芎　柴胡　白附子　逺志(去/心)¶
　　羌活　獨活　甘菊花　石膏防風　全蠍¶
　　青葙　青皮　陳皮　荆芥　仙靈皮(酥/炙)　木賊¶
　　(去/節)　楮實　黄芩　甘草(各一/兩)¶
　右為細末水浸蒸餅丸如彈子大每服一丸食後細¶
　嚼荆芥湯或茶清送下日二服忌酒麫¶
磨翳丸　治眼生諸般翳膜大效¶
　　木賊　黄連　川芎　穀精草　當歸　白芷¶
<pb:KR3e0078_WYG_034-23b>¶
　　赤芍藥　蟬退　荆芥　防風　羌活　大黄¶
　　獨活　黄芩　白菊花　生地黄　石膏(煅/)龍¶
　　退　梔子　青葙子　蠶退　甘草　石決明(煅/)¶
　　草決明　蔓荆子(各等/分)¶
　右為末米糊丸如桐子大每服三十丸食後茶清下¶
退翳丸　治一切翳膜¶
　　蟬退　白菊花　夜明沙　車前子　連翹(各五/錢)¶
　　黄連(一/兩)　蛇退(一條/炒)¶
<pb:KR3e0078_WYG_034-24a>¶
　右為末米泔煮猪肝丸如梧子大每服三十丸薄荷¶
　湯下¶
石決明散　治障膜¶
　　石決明(煅/)　枸杞子　木賊　荆芥　晚桑葉¶
　　穀精草　粉草　金沸草　蛇退　蒼术　白菊¶
　　花(各等/分)¶
　右為末每服二錢茶清調食後服¶
韓相進靈丹　去内外障¶
<pb:KR3e0078_WYG_034-24b>¶
　　防風　石決明　威靈仙　蕤仁　蛤粉　穀精¶
　　草　枸杞子　蒼术　甘草　菊花(各一/兩)¶
　右為末用雄猪肝一具竹刀批開去膜擂極爛和藥¶
　為丸如菉豆大每服三十丸鹽湯下¶
治内外障有淚¶
　　羌活　甘草　蒼术　川芎　木賊　菊花　石¶
　　決明　石膏　蒺藜　蛇蛻　旋覆花　蟬蛻¶
　　青葙子　楮實(各等/分)¶
<pb:KR3e0078_WYG_034-25a>¶
　右為細末煉蜜丸龍眼大食後茶清湯嚼下¶
甘菊湯　治内外障翳一切眼疾¶
　　甘菊花　升麻　石決明　旋覆花　芎藭　大¶
　　黄(炒各/半兩)　羌活(去/蘆)　地骨皮　石膏(碎/)　木賊(炒/)¶
　　青葙子　車前子　黄芩(去黒/心)　防風(去/蘆)　梔子¶
　　仁　草決明(炒/)　荆芥穗　甘草(炙各/一兩)　黄連(去/鬚)¶
　　(二錢/五分)¶
　右剉碎每服三錢水一盞蜜少許同煎至七分去滓¶
<pb:KR3e0078_WYG_034-25b>¶
　夜卧食後溫服¶
太陰𤣥精石散　治内外障眼¶
　　𤣥精石(一兩細研/須真者)　蟬退(洗去/土)　菊花(去枝梗/各一兩)¶
　　石決明(煅存/性)　羌活(各半/兩)　甘草(四/兩)¶
　右為細末每服一錢食後麥門冬湯下¶
煮肝散　治内外障翳眼¶
　右用猪肝二兩批開以夜明沙末二錢匕摻在肝内¶
　麻繩縛定用水一盞煮令肝變色白取出爛嚼用煮¶
<pb:KR3e0078_WYG_034-26a>¶
　肝湯送下食後溫服¶
蟬花散　治肝經蘊熱風毒之氣内摶上攻眼目翳膜¶
　遮睛赤腫疼痛昏暗視物不明隠澀難開多生眵淚¶
　内外障眼¶
　　蟬蛻(洗淨/去土)　菊花(去/梗)　穀精草(洗去/土)　白蒺藜(炒/)¶
　　防風(不見/火)　密蒙花(去/枝)　羌活　草決明(炒/)　黄¶
　　芩(去/土)　川芎(不見/火)　蔓荆子　山梔子(去/皮)　荆芥¶
　　穗　木賊草　甘草(炙各/等分)¶
<pb:KR3e0078_WYG_034-26b>¶
　右為細末每服二錢用茶清調服或荆芥湯入茶少¶
　許調服亦可食後臨卧皆可服¶
開明散　治風毒氣眼朦澀障膜¶
　　甘菊花(去萼/二兩)　防風　羌活　蒺藜(炒去/刺)　川芎¶
　　天麻　茯苓　蒼术(童便浸/一宿焙)　蟬蛻(各半/兩)　荆芥¶
　　茺蔚子　華陰細辛　甘草(炙各二/錢半)¶
　右為細末每服二錢食後鹽湯調服¶
草龍膽散　治上焦風熱氣毒攻衝眼目暴赤磣痛羞¶
<pb:KR3e0078_WYG_034-27a>¶
　明多眵迎風有淚翳膜努肉攀睛¶
　　龍膽草(去/蘆)　木賊(去/節)　菊花(去/梗)　草決明(微/炒)　甘¶
　　草(炙各/二兩)　香附子(炒去/毛)　川芎(不見火/各四兩)¶
　右為細末每服二錢用麥門冬熟水入砂糖少許同¶
　煎食後調服或米泔調服亦可¶
單服蒼术法　補下元眀目治内外障¶
　　金州蒼术(揀大塊刮令淨秤一斤分作四分一分/用無灰好酒浸三日一分用米醋浸三)¶
　　(日一分用童便浸三日一日兩换/一分用米泔浸五日一日一换)¶
<pb:KR3e0078_WYG_034-27b>¶
　右浸日數足漉出更不淘洗切作片或曬或焙乾入¶
　黑芝麻三四兩同入𨫼上炒今甘香搗為細末以前¶
　浸藥餘酒煮糊為丸如桐子大若酒少入醋些少丸¶
　每服四五十丸白湯或酒送下¶
菩薩膏　治内外障¶
　　滴乳　南硼砂(各二/錢)　片腦(半/錢)　蕤仁(四十九粒/去皮熬)¶
　　蕪荑(四十/九粒)　白砂蜜(一/兩)¶
　右先將蕪荑蕤仁研去油入諸藥再研取沙蜜於湯¶
<pb:KR3e0078_WYG_034-28a>¶
　瓶上蒸熔以紙濾過同諸藥攪勻用瓶盛貯紙封遇¶
　患挑少許在盞内沸湯泡洗¶
洗眼方　治内外障翳膜赤脉昏澀¶
　右以桑條於二三月間採嫩者曝乾淨器内燒過令¶
　火自滅成白灰細研每用三錢入磁器或銀石器中¶
　以沸湯泡打轉候澄傾清者入於别器内更澄以新¶
　綿濾過極清者置重湯内令熱開眼淋洗逐日一次¶
　但是諸眼疾皆效¶
<pb:KR3e0078_WYG_034-28b>¶
立應散　治内外障翳昏澀多淚及暴赤眼一切目疾¶
　竝皆治之三次㗜鼻¶
　　香白芷(洗/)　當歸(去蘆/洗)　雄黄(叧研/後入)　鵝不食草¶
　　(淨/洗)　川附子(炮各/等分)　躑躅花(減/半)¶
　右為細末入麝香少許和勻含水㗜鼻内去盡濁涕¶
　眼淚為度¶
治内外障眼㗜藥¶
　　麻黄根(一/兩)　當歸身(一/錢)¶
<pb:KR3e0078_WYG_034-29a>¶
　右同為麤末炒黑色入麝香乳香少許乃為細末口¶
　含水鼻内㗜之¶
蟾光膏　治逺年病目不通道路退去雲膜須用十二¶
　月開成日合¶
　　白砂蜜(四兩用隔年葱根去鬚皮切短與蜜同熬/去白膜候葱熟為度以綿濾淨紙取蠟面)¶
　　黄丹　蜜陀僧(各水飛三/錢生用)　爐甘石(火煅五/錢水飛)¶
　以上三味研極細入前蜜中桃桞無節者各一枝攪¶
　勻¶
<pb:KR3e0078_WYG_034-29b>¶
　　當歸　赤芍藥(各半/兩)　黄連(去蘆各/二兩)　杏仁(湯泡/去皮)¶
　　(尖/)　川芎(各五/錢)　秦皮　訶子皮　防風　石膏¶
　　𤣥精石　并泉石　無名異　𤣥參　代赭石¶
　　石決明(各二/錢)¶
　以上十五味㕮咀用雪水或長流水五升於銀器内¶
　熬至二升濾去滓淨再熬至一升傾入前藥蜜内銀¶
　器内慢火熬紫金色時再下後藥勿令過火¶
　　乳香　沒藥　琥珀　硃砂　㽔仁(各三/錢)¶
<pb:KR3e0078_WYG_034-30a>¶
　以上五味先乾研極細入蕤仁研細水飛澄清極細¶
　方傾入前藥一同復熬以筯㸃藥於水中不散為度¶
　勿令過與不及取下於土中埋七日取出置於銀器¶
　或磁器中如法収貯便再添入後細藥以桃桞枝攪¶
　勻¶
　　南硼砂　珍珠　龍腦　珊瑚枝(各一/錢)　麝香(半/錢)¶
　右五味研極細入藥中封定如有取不盡藥用淨水¶
　斟酌洗渲熬過另於洗眼或膏子稠了傾些小調解¶
<pb:KR3e0078_WYG_034-30b>¶
碧霞膏　治内外障竝效¶
　　爐甘石　黄丹(各四/兩)　銅綠(二/兩)　黄連(一/兩)　當歸¶
　　尾(二/錢)　乳香　沒藥　朱砂　硼砂　血竭　海¶
　　螵蛸　青鹽　白丁香　輕粉(各一/錢)　麝香(五/分)¶
　右為細末黄連膏為丸如皁角子大每用一丸新汲¶
　水半盞於磁盒内浸洗每一丸可洗四五次大病不¶
　過一月小病半月冷淚三日見效¶
日精月華光明膏　能開一切内障善治翳膜遮睛及¶
<pb:KR3e0078_WYG_034-31a>¶
　攀睛努肉不日掃除無問年久日深或一目兩目俱¶
　患但能見人影者悉皆治之如雲開見日¶
　　黄連(四兩/研末)　當歸(一/兩)　訶子(一對去/核研)　石決明(二/兩)¶
　　(研/細)　石膏(一兩半研用臘八/水或雪水浸三日)　大鵞梨(二十枚搥/碎用布扭)¶
　　(去/滓)　猪胰(二具草挾/扭去筋膜)　爐甘石(四兩火燒童子/小便淬燒五次)¶
　　黄丹(四兩炒/研細)　馬牙硝(飛二/錢)　銅綠(研/)　真膽礬¶
　　(研/)鵬砂(另研各/一錢半)　沒藥(四錢/另研)　乳香(三錢/另研)　防風¶
　　(一/錢)　天花粉(半/錢)　輕粉(一錢/另研)　麝香(半錢/另研)　片腦¶
<pb:KR3e0078_WYG_034-31b>¶
　　(半錢/另研)¶
　右先將黄連等五味浸三日却用大砂鍋一口内藥¶
　水再添滿七分熬重綿濾過至四五碗却入鵞梨猪¶
　胰再熬至三椀再濾過再下鍋入爐甘石黄丹再熬¶
　至二椀又濾過却下馬牙硝等八味以槐桞枝不住¶
　手攪勻候成膏仍濾淨入瓶内却入腦麝粉三味攪¶
　勻以油紙密封勿令水入放冷水内浸三日取出每¶
　用以銅筯㸃眼良¶
<pb:KR3e0078_WYG_034-32a>¶
瞳神散大熟地黄丸　治血弱陰虛不能養心致火旺¶
　於陰分瞳子散大少陰為火君主無為不行其令相¶
　火代之與心包絡之脉出心糸分為三道少陰相火¶
　之體無形其用在其中矣火盛則能令母實乙木肝¶
　旺是也其心之脉挾目糸肝之脉連目糸況手足少¶
　陽之脉同出耳中至耳上角斜起終於目外小眥風¶
　熱之盛亦從此道來上攻頭目致偏頭腫悶瞳子散¶
　大視物昏花血虛陰弱故也法當養血涼血益血収¶
<pb:KR3e0078_WYG_034-32b>¶
　火散火而除風熱則愈矣¶
　　熟地黄(一/兩)　柴胡(去苗/八錢)　生地黄(七錢半/酒浸焙)　當歸¶
　　身(酒/洗)　黄芩(各半/兩)　天門冬(去心/焙)　五味子　地¶
　　骨皮　黄連(各三/錢)　人參(去/蘆)　枳殻(炒/)　甘草(炙/各)¶
　　(二/錢)¶
　右為細末煉蜜丸如菉豆大每服一百丸茶湯送下¶
　食後日二服制之緩也大忌辛辣物助火邪及食寒¶
　冷物損其胃氣藥不上行也又一論云瞳子黑眼法¶
<pb:KR3e0078_WYG_034-33a>¶
　於陰由食辛熱之物助火乘於胸中其睛故散睛散¶
　則視物亦大也¶
保命集當歸湯　治翳補益瞳子散大¶
　　黄連　柴胡(各一/錢)　當歸身　黄芩　芍藥(各二/錢)¶
　　熟地黄　甘草(炙各/三錢)¶
　右水煎臨卧服¶
濟陰地黄丸　治足三陰虧損虚火上炎致目睛散大¶
　視物不的或昏花澀𦂳作痛畏明或卒見非常之處¶
<pb:KR3e0078_WYG_034-33b>¶
　等證其功效與六味還少丹相似¶
　　五味子　麥門冬　當歸　熟地黄　肉蓯蓉¶
　　山茱茰　乾山藥　枸杞子　甘菊花　巴㦸肉¶
　　(各等/分)¶
　右為末煉蜜丸桐子大每服七八十丸空心白湯下¶
瞳神緊小抑陽酒連散　治神水𦂳小漸如菜子許及¶
　神水外圍相類蟲蝕者然皆能覩物不昏微有眊矂¶
　羞澀之證¶
<pb:KR3e0078_WYG_034-34a>¶
　　生地黄　獨活　黄檗　防風　知母　防己(各/三)¶
　　(分/)　蔓荆子　前胡　羌活　白芷　生甘草(各/四)¶
　　(分/)　黄芩(酒/製)　梔子　寒水石　黄連(酒製各/五分)¶
　水二盞煎至一盞去滓大熱服¶
　右方抑陽緩陰之藥也以生地黄補腎水真陰為君¶
　獨活黄檗知母俱益腎水為臣蔓荆子羌活防風白¶
　芷羣隊升陽之藥為佐者謂既抑之令其分而更不¶
　相犯也生甘草黄芩梔子寒水石防己黄連寒而不¶
<pb:KR3e0078_WYG_034-34b>¶
　走之藥為使者惟欲抑之不欲袪除也酒製者為引¶
　𨗳也¶
還陰救苦湯　　　　　㗜鼻碧雲散(俱目/赤)¶
目昏花羊肝丸　鎮肝明目¶
　　羯羊肝(一具新瓦盆中煿了更/焙之肝大止用一半)　甘菊花　羌活¶
　　栢子仁　細辛　官桂　白术　五味子(各半/兩)¶
　　黄連(七錢/半)¶
　右為細末煉蜜丸如梧子大空心食前溫湯下三四¶
<pb:KR3e0078_WYG_034-35a>¶
　十丸¶
千金補肝散　治目失明¶
　　青羊肝(一具去膜薄切以瓦瓶子末用者/入肝於中炭火炙之為極細末)　蓼子¶
　　(一合熬/令香)¶
　右為末食後服方寸匕日二加至三七不過一二劑¶
　能一嵗服可夜讀細書¶
養肝丸(濟/生)治肝血不足眼目昏花或生眵淚¶
　　當歸(酒/洗)　車前子(酒蒸/焙)　防風(去/蘆)　白芍藥¶
<pb:KR3e0078_WYG_034-35b>¶
　　㽔仁　熟地黄(酒蒸/焙)　川芎　枳實(等/分)¶
　右為末煉蜜為丸如桐子大每服七十丸熟水送下¶
　不拘時　一方無川芎枳實¶
地黄丸(一名菊/花丸)　治用力勞心肝虛風熱攻眼赤腫羞¶
　明漸生翳膜兼肝腎風毒熱氣上衝目痛久視復血¶
　血主肝故勤書則傷肝而目昏肝傷則木生風而熱¶
　氣上凑目昏亦盛不宜專服補藥當益血鎮肝而目¶
　自明矣¶
<pb:KR3e0078_WYG_034-36a>¶
　　熟地黄(一兩/半)　甘菊花　防風　光明硃砂　羌¶
　　活　桂心　沒藥(各半/兩)　決明子　黄連(各一/兩)¶
　右為細末煉蜜丸如梧子大每服三十丸食後熟水¶
　下日三晉犯寗嘗苦目痛就張湛求方湛戲之曰古¶
　方宋陽子少得其術以授魯東門伯次授左丘明遂¶
　世世相傳以及漢杜子夏晉左太沖凡此諸賢竝有¶
　目疾得此方云省讀書一減思慮二專内視三簡外¶
　觀四旦起晩五夜早眠六凡六物熬以神火下以氣¶
<pb:KR3e0078_WYG_034-36b>¶
　篩蘊於胷中七日然後納諸方寸修之一時近能數¶
　其目睫逺視尺箠之餘長服不已非但明目且亦延¶
　年審如是而行可謂之嘲戲亦竒方也¶
補肝湯　治肝虛兩脇滿痛筋脉拘急不得喘息眼目¶
　昏暗面多青色¶
　　防風(去/叉)　細辛(去/苗)　栢子仁　白茯苓(去/皮)　官桂¶
　　(去麄/皮)　山茱萸　蔓荆子(去浮/皮)　桃仁(湯浸去皮/尖雙仁炒)¶
　　甘草(微炒各/等分)¶
<pb:KR3e0078_WYG_034-37a>¶
　右㕮咀每服五錢水一盞半大棗二枚擘破同煎至¶
　八分溫服無時日再¶
雷巖丸　治男婦肝經不足風邪内乗上攻眼睛淚出¶
　羞明怕日多見黑花翳膜遮睛瞼生風粟或痒或痛¶
　隠澀難開兼久患偏正頭風牽引兩目漸覺細小視¶
　物不明皆因腎水不能既濟肝木此藥人服大補腎¶
　藏添目力¶
　　枸杞子　菊花(各二/兩)　肉蓯蓉　巴㦸(酒浸一/宿去心)¶
<pb:KR3e0078_WYG_034-37b>¶
　　牛膝(各一/兩)　川椒(三兩/去目)　黑附子(青鹽二錢以米/泔水三升同煮)¶
　　(水盡去/皮臍)¶
　右為細末浸藥酒煮麫糊和丸梧子大每服十丸空¶
　心酒送下¶
補肝丸　治眼昏暗將成内障¶
　　茺蔚子　青葙子　枸杞子　五味子　決明子¶
　　杏仁　茯苓(去皮各/一兩)　乾地黄(三/兩)　兔絲子(二/兩)¶
　　山藥　車前子　地骨皮(焙/)　栢子仁　大黄¶
<pb:KR3e0078_WYG_034-38a>¶
　　黄芩(去黒/心)　黄連(去/鬚)　人參　細辛　防風(去/叉)¶
　　甘草(炙各一/兩半)¶
　右為細末煉蜜丸如梧子大每服二十丸加至三十¶
　丸食後米飲下¶
石決明丸　治證同上¶
　　石決明　槐子　肉蓯蓉(酒浸一宿去/鱗甲炙乾)　兎絲子¶
　　(酒浸三日曝/乾另研為末)　陽起石(酒煮七日細/研水飛過)　熟地黄(各/一)¶
　　(兩/)　桂心(半/兩)　磁石(一兩半火煅醋淬/七次細研水飛過)¶
<pb:KR3e0078_WYG_034-38b>¶
　右為細末煉蜜和搗二三百杵丸如梧子大每服二¶
　十丸旋加至三十丸食前鹽湯下¶
益本滋腎丸¶
　　黄檗(去麄/皮)　知母(去毛各剉碎酒/洗炒各等分)¶
　右為極細末滴水丸如梧子大每服一百五十丸空¶
　心熱湯下服後以乾物壓之¶
補腎丸　治腎氣不足眼目昏暗瞳人不明漸成内障¶
　　磁石(煅醋淬七/次水飛過)　兎絲子(酒蒸二次/各二兩)　五味子¶
<pb:KR3e0078_WYG_034-39a>¶
　　枸杞子　石斛(去/根)　熟地黄(酒蒸/焙)　覆盆子(酒/浸)¶
　　楮實子　蓯蓉(酒浸/焙)　車前子(酒蒸各/一兩)　沈香¶
　　青鹽(二味另研/各半兩)¶
　右為末煉蜜丸如桐子大每服七十丸空心鹽湯下¶
六味地黄丸　　八味地黄丸(竝見/虛勞)　千金磁硃丸¶
石斛夜光丸　　益陰腎氣丸　　滋陰地黄丸(竝見/内障)¶
羚羊羌活湯　治肝腎俱虛眼見黑花或作蠅翅¶
　　羚羊角(屑/)　羌活　黄芩(去黑/心)　附子(去皮/臍)　人¶
<pb:KR3e0078_WYG_034-39b>¶
　　參　澤瀉　秦艽(去/苗)　山茱萸　車前子　青葙¶
　　子　決明子(微/炒)　柴胡(去苗各/一兩半)　黄茋(二/兩)　甘草¶
　　(微炒/一兩)¶
　每服五錢水一盞半煎至八分去滓不拘時溫服日¶
　再¶
菊睛丸　治肝腎不足眼昏常見黑花多淚¶
　　枸杞子(三/兩)　蓯蓉(酒浸/炒)　巴㦸(去心各/一兩)　甘菊花¶
　　(四/兩)¶
<pb:KR3e0078_WYG_034-40a>¶
　右為末煉蜜為丸如梧子大每服五十丸溫酒鹽湯¶
　食逺任下余太宰方加熟地黄二兩¶
石決明丸　治肝虛血弱日久昏暗¶
　　知母(焙/)　山藥　熟地黄(焙/)　　細辛(去苗各/一兩)　石¶
　　決明　五味子　兔絲子(酒浸一宿另搗/為末各一兩)¶
　右為細末煉蜜丸如桐子大每服五十丸空心米飲¶
　送下¶
駐景丸　治肝腎虚眼昏翳¶
<pb:KR3e0078_WYG_034-40b>¶
　　熟地黄　車前子(各三/兩)　兔絲子(酒煮/五兩)¶
　為末煉蜜丸梧子大每服五十丸食前白茯苓石菖蒲¶
　湯送下又方加枸杞子一兩半尤佳¶
加減駐景丸　治肝㬾氣虛視物㬻㬻血少氣多¶
　　車前子(畧/焙)　五味子　枸杞子(各二/兩)　　當歸(去/尾)¶
　　熟地黄(各五/兩)　　楮實(無翳者/不用)　川椒(炒各/一兩)　兔絲¶
　　子(酒煮焙/半斤)¶
　右為細末蜜水煮糊丸如桐子大每服三十丸空心¶
<pb:KR3e0078_WYG_034-41a>¶
　溫酒送下鹽湯亦可¶
白附子散　治發散初起黑花昏朦内障¶
　　荆芥　白菊花　防風　木賊　白附子　粉草¶
　　蒼术　人參　羌活　蒺藜¶
　右水煎食後服¶
補腎磁石丸　治肝腎氣虚上攻眼目昏暗逺視不明¶
　時見黑花漸成内障¶
　　磁石(火煅紅/醋淬)　甘菊花　石決明　肉蓯蓉(酒浸/切焙)¶
<pb:KR3e0078_WYG_034-41b>¶
　　兔絲子(酒浸一宿慢火/焙乾各一兩)¶
　右為細末用雄雀十五隻去毛嘴足留肚腸以青鹽¶
　二兩水三升同煮令雄雀爛水欲盡為度取出先搗¶
　如膏和藥末為丸如梧子大每服二十丸空心溫酒¶
　送下¶
千金神麴丸即磁硃丸(見/前)¶
三仁五子丸　治肝腎不足體弱眼昏内障生花不計¶
　逺近¶
<pb:KR3e0078_WYG_034-42a>¶
　　栢子仁　薏苡仁　酸棗仁　兔絲子(酒/製)　五味¶
　　子　枸杞子(酒/蒸)　覆盆子(酒/浸)　車前子(酒/浸)　肉蓯¶
　　蓉　熟地黄　白茯苓　當歸　沈香(各等/分)¶
　右為細末煉蜜丸如桐子大每服五十丸空心用鹽¶
　酒送下¶
麢羊角散　治肝臟實熱眼目昏暗時多熱淚¶
　　麢羊角(鎊/)　羌活(去/蘆)　𤣥參　車前子　黄芩(去/黑)¶
　　(心/)　山梔仁　瓜蔞(各半/兩)　胡黄連　菊花(各七/錢半)¶
<pb:KR3e0078_WYG_034-42b>¶
　　細辛(去苗二/錢半)¶
　右為細末食後竹葉煎湯調服二錢¶
蕤仁丸　治眼見黑花飛蠅澀痛昏暗漸變青盲¶
　　蕤仁(去/皮)　地膚子　細辛(去/苗)　人參　地骨皮(去/土)¶
　　石決明(洗淨别/搗羅)　白茯苓(去/皮)　白术(各二/兩)　熟地¶
　　黄(焙/)　楮實(各三/兩)　空青(另/研)　防風(去叉各/一兩半)　石¶
　　膽(研如粉/半兩)　鯉魚膽(五/枚)　青羊膽(一/枚)¶
　右為細末研勻以膽汁同煉蜜和丸如桐子大每服¶
<pb:KR3e0078_WYG_034-43a>¶
　二十丸食後米飲送下¶
熟地黄丸(見瞳神/散大)¶
摩頂膏　治肝腎虛風上攻眼生黑花或如水浪¶
　　空青(研/)　青鹽(研半/兩)　槐子　木香　附子(各一/兩)¶
　　牛酥(二/兩)　鵞脂(四/兩)　旱蓮草(自然汁/一升)　龍腦(半/錢)¶
　　丹砂(二錢/半研)¶
　右為細末先以旱蓮草汁牛酥鵝脂銀器中熬三五¶
　沸下諸藥末煎減一半即止盛磁器中臨卧用舊鏵¶
<pb:KR3e0078_WYG_034-43b>¶
　鐵一片重二三兩蘸藥於頂上摩二三十徧令入髮¶
　竅中次服決明丸忌鐵器¶
又方　治眼前見花黄黑紅白不定¶
　　附子(炮製去/皮臍)　木香(各一/兩)　朱砂(二錢/半)　龍腦(半/錢)¶
　　青鹽(一兩/半)　牛酥(二/兩)　鵝脂(四/兩)¶
　右將前藥為末同酥脂以慢火熬成膏每用少許不¶
　拘時頂上摩之¶
決明丸　治眼見黑花不散¶
<pb:KR3e0078_WYG_034-44a>¶
　　決明子　甘菊花(各一/兩)　防風(去/蘆)　車前子　芎¶
　　藭　細辛　梔子仁　蔓荆子　𤣥參　白茯苓¶
　　薯蕷(各半/兩)　生地黄(七錢/半)¶
　右為細末煉蜜和搗二三百杵丸如梧子大每服二¶
　十丸食後煎桑枝湯送下日三¶
白龍粉　治腎水衰虛肝經邪熱視物不明或生障翳¶
　努肉攀睛或迎風淚出眼見黒花或如蠅飛或如油¶
　星或睛澀腫痛或痒不可忍竝皆治之¶
<pb:KR3e0078_WYG_034-44b>¶
　右用硝三斗於二九月造一大罐熱水化開以綿濾¶
　過入銀器或石器内煎至一半已上就鍋内放溫傾¶
　銀盆内於露地放一日次日結成塊子於别水内洗¶
　淨再用小罐熱水化開熬入蘿蔔二箇切作片子同¶
　煮以蘿蔔熟為度傾在磁器内撈蘿蔔不用於露地¶
　露一宿次日結成塊子去水於日中曬一日去盡水¶
　入好紙袋盛放於透風日處掛曬至風化開成用逐¶
　旋於乳鉢内㬠研極細㸃眼如常法亦名𤣥明粉¶
<pb:KR3e0078_WYG_034-45a>¶
煮肝散　治眼生黑花漸成内障及鬬睛偏視風毒攻¶
　眼腫痛澀痒短視倒睫雀目¶
　　羌活(去/蘆)　獨活(去/蘆)　青葙子　甘菊花(各一/兩)¶
　右為細末每服三錢七羊子肝一葉剉細淡竹葉數¶
　片同裹如粽子别用雄黑豆四十九粒米泔一碗銀¶
　石器内同煮黑豆爛泔乾為度取肝細嚼溫酒下又¶
　將豆食盡空心日午夜卧服¶
服椒方　治肝腎虛風上攻眼目生黑花頭目不利能¶
<pb:KR3e0078_WYG_034-45b>¶
　通神延年用川椒一斤揀淨去目及合口者於銚内¶
　炒令透於地上鋪淨紙二重用新盆合定周廻用黄¶
　土焙之半日去毒出汗然後取之曝乾為度只取椒¶
　於磁盒子内収每日空心新汲水下十粒¶
芎藭散　治目暈昏澀視物不明¶
　　芎藭　地骨皮　荆芥穗　何首烏(去黒/皮)　菊花¶
　　旋覆花　草決明　石決明(刷/淨)　甘草(炙各/一兩)　青¶
　　葙子　蟬蜕(去/土)　木賊(各半/兩)　白芷(二錢/半)¶
<pb:KR3e0078_WYG_034-46a>¶
　右為細末每服一錢七食後米泔水調下¶
磁石丸　治眼因患後起早元氣虛弱目無翳膜視物¶
　昏暗欲成内障¶
　　磁石(二兩煅醋淬七次/杵碎細研水飛過)　肉蓯蓉(一兩酒浸一宿/刮去皴皮炙令)¶
　　(乾/)　兔絲子(酒浸五日曝乾/别研為末三兩)　補骨脂(微/炒)　巴㦸¶
　　(去/心)　石斛(去/根)　逺志(去/心)　熟地黄(各一/兩)　五味子¶
　　木香　甘草(炙/赤)　桂心(各半/兩)¶
　右為細末研勻煉蜜和搗二三百杵丸如梧子大每¶
<pb:KR3e0078_WYG_034-46b>¶
　服三十丸食前溫酒送下一方有茯神無逺志石斛¶
四物五子丸　治心腎不足眼目昏暗¶
　　當歸(酒/浸)　川芎　熟地黄　白芍藥　枸杞子¶
　　覆盆子　地膚子　兔絲子(酒浸/炒)　車前子(酒蒸/量虚)¶
　　(實加減/各等分)¶
　右為細末煉蜜和丸如桐子大每服五十丸不拘時¶
　鹽湯送下¶
杞苓丸　治男子腎臟虚耗水不上升眼目昏暗逺視¶
<pb:KR3e0078_WYG_034-47a>¶
　不明漸成内障¶
　　枸杞子(四兩/酒蒸)　白茯苓(八兩/去皮)　當歸(二/兩)　兔絲子¶
　　(四兩酒/浸蒸)　青鹽(一兩/另研)¶
　右為細末煉蜜和丸如桐子大每服七十丸食前用¶
　白湯送下¶
瑞竹四神丸　治腎經虚損眼目昏花補虛益損及雲¶
　翳遮睛¶
　　甘州枸杞子(一斤揀色赤滋潤者以酒一杯潤之/分作四分一分同川椒一兩炒一分)¶
<pb:KR3e0078_WYG_034-47b>¶
　　(同小茴香一兩炒一分同/芝蔴一合炒一分獨炒用)¶
　炒過將川椒等篩去不用再加熟地黄白术白茯苓¶
　各一兩共為細末煉蜜和丸如梧子大每服五七十¶
　丸空心溫酒送下或加甘菊花一兩¶
夜光丸(一名雙/美丸)治眼目昏暗及諸疾兼退翳膜¶
　　蜀椒(去目并合口者炒出/汗一斤半搗末一斤)　甘菊花(取末/一斤)¶
　右和勻取肥地黄十五斤切搗研絞取汁八九升許¶
　將前藥末拌浸令勻曝稍乾入盤中攤暴三四日内¶
<pb:KR3e0078_WYG_034-48a>¶
　取乾候得所即止勿令太燥入煉蜜二斤同搗數千¶
　杵丸如梧桐子大每服三十丸空心日午熟水下久¶
　服目能夜視髮白再黑通神強志延年益夀一方用¶
　熟地黄二兩酒浸九蒸九曝食後細嚼新淅米十粒¶
　以湯送下或茶下亦得¶
密蒙花散　治冷淚昏暗¶
　　密蒙花　甘菊花　杜蒺藜　石決明　木賊(去/節)¶
　　白芍藥　甘草(炙各/等分)¶
<pb:KR3e0078_WYG_034-48b>¶
　右為細末每服一錢茶清調下服半月後加至二錢¶
流氣飲治風熱上攻視物不明常見黑花(見外/障)¶
還睛補肝丸　治肝虚兩目昏暗衝風淚下¶
　　白术　細辛(去/苗)　芎藭　決明子(微/炒)　人參　羌¶
　　活(去/蘆)　當歸(切/焙)　白茯苓(去/皮)　苦參　防風(去/叉)¶
　　官桂(去麄/皮)　地骨皮　𤣥參　黄芩(去黑/心)　五味¶
　　子　車前子(微/炒)　菊花　青葙子　甘草(炙各/等分)¶
　右為細末煉蜜為丸如梧子大每服三十丸加至四¶
<pb:KR3e0078_WYG_034-49a>¶
　十丸不拘時米飲下¶
鎮肝丸　治肝經不足内受風熱上攻眼目昏暗痒痛隠¶
　澀難開多眵灑淚怕日羞明時發瘇赤或生翳障¶
　　逺志(去/心)　地膚子　茺蔚子　白茯苓(去/皮)　防風¶
　　(去/蘆)　決明子　蔓荆子　人參(各一/兩)　山藥　青¶
　　葙子　柴胡(去/苗)　栢子仁(炒/)　甘草(炙/)　地骨皮¶
　　𤣥參　車前子　甘菊花(各半/兩)　細辛(去/苗)¶
　右為細末蜜水煮糊丸如桐子大每服三十丸食後¶
<pb:KR3e0078_WYG_034-49b>¶
　用米湯下日三¶
真珠煎　治肝虛寒目茫茫不見物¶
　　真珠(二錢半/細研)　鯉魚膽(二/枚)　白蜜(二/兩)¶
　右合和銅器中微火煎取一半新綿濾過磁瓶中盛¶
　每以銅筯㸃如黍米著目眥即淚出頻㸃取瘥¶
又方¶
　以黄檗一𤓰甲許每朝含使津置掌中拭目訖以水¶
　洗之至百日眼明此終身行之永除眼疾¶
<pb:KR3e0078_WYG_034-50a>¶
治暑月或行路目昏澀多眵粘者以生龍腦薄荷五七¶
　葉淨洗手揉爛以生絹捩汁滴入眼中妙¶
治眼目昏暗¶
　用園桑老皮燒灰水一盞煎至七分去滓澄清洗一¶
　週年如童子眼光明并開洗眼日于後¶
　正月初八　二月初十　三月初五　四月初八¶
　五月初八　六月初七　七月初七　八月初三¶
　九月初十　十月初九　十一月初十　十二月二¶
<pb:KR3e0078_WYG_034-50b>¶
　十二¶
又方¶
　用朴硝六錢重用水一盞煎至八分候冷定澄清下¶
　次分定每月一日洗至一年之間眼如童子光明¶
　正月初一　二月初八　三月初四　四月初五¶
　五月初五　六月初四　七月初五　八月初一¶
　九月十三　十月十三　十一月十六　十二月初¶
　五¶
<pb:KR3e0078_WYG_034-51a>¶
青魚膽方治目暗¶
　右用青魚膽汁滴目中¶
又方¶
　用鷹眼睛一對炙乾搗末研令極細以人乳汁再研¶
　每以銅筯取少許㸃於瞳人上日夜三度可以夜見¶
　物或取臘月雊鴿眼依上法用效三日見碧霄中物¶
　忌烟熏¶
金絲膏治一切目疾昏暗如紗羅所遮或疼痛¶
<pb:KR3e0078_WYG_034-51b>¶
　　宣黄連(半兩剉碎水一盞浸一宿取汁再添水半/盞浸滓經半日絞取汁與前汁放一處滓)¶
　　(别用水/半盞浸)　蜜(一/兩)　白礬(一/字)　井鹽(一分如無/以青鹽代)　山¶
　　梔子(好者二錢搥碎與黄連滓同煮五七十沸取/盡力揉濾去滓與前黄連汁一處入餘藥)¶
　右用銀磁器内熬十餘沸用生絹上細紙數重再濾¶
　過用時常㸃¶
㸃鹽法　明目去昏翳大利老眼得補益之良¶
　右以海鹽隨多少淨揀以百沸湯泡去不淨濾取清¶
　汁於銀石器内熬取雪白鹽花用新瓦器盛每早用¶
<pb:KR3e0078_WYG_034-52a>¶
　一大錢作牙藥揩擦以水潄動用左右手指背逓互¶
　口内蘸鹽津洗兩眼大小眥内閉目良久却用水洗¶
　面名洞視千里明目堅齒實為妙法東坡手錄目赤¶
　不可具湯浴并忌用湯泡足湯軀體中熱併集於頭¶
　目喪明必矣¶
　¶
　¶
　¶
<pb:KR3e0078_WYG_034-52b>¶
　¶
　¶
　¶
　¶
　¶
　¶
　¶
　證治準繩卷三十四¶
