# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.175369
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷五十九
<pb:KR3e0078_WYG_059-1a>¶
欽定四庫全書¶
　證治準繩卷五十九¶
　　　　　　　　　　　　明　王肯堂　撰¶
　女科¶
　　雜症門¶
　　　中風¶
藥隱云婦人中風角弓反張風痺手足不隨偏枯口噤¶
口眼喎斜風眩頭痛血風心神驚悸癲狂骨節風血風¶
<pb:KR3e0078_WYG_059-1b>¶
走注瘙痒癮疹風痰諸證雖各有方論亦要先明其大¶
體察脈之虛實辨證之冷熱相人强弱入臟入腑在絡¶
在經首以方調治末要猛速用藥今之治法先宜順氣¶
然後治風萬不失一蓋有中風中寒中暍中痰中氣皆¶
能令人涎潮昏塞所謂朱紫相凌玉石不分醫者不可¶
不詳而究之如中風若作中氣治之十愈八九中氣若¶
作中風治之十無一生所以疑惑之間不問中風中氣¶
首以蘇合香丸五積散加麝煎如中痰則有參蘇飲如¶
<pb:KR3e0078_WYG_059-2a>¶
中寒則有理中湯如中暍則有白虎湯如的然是中風¶
有三生飲木香煮散排風續命風引大小竹瀝大八風¶
湯辨其冷熱虛實而投之未有不安者也然此疾積襲¶
之乆非一日所能致今人服藥三五服便責無効其責¶
醫者亦速矣正宜大劑乆服方有其効孟子曰七年之¶
病求三年之艾也　大夫中風者虛風中於人也風是¶
四時八方之氣常以冬至之日自坎而起候其八方之¶
風從其鄉來者主長養萬物若不從其鄉來者名為虚¶
<pb:KR3e0078_WYG_059-2b>¶
賊風害萬物人體虛者則中之當時雖不即發停在肌¶
膚後或重傷於風前後重沓因體虛則發入臟腑俞俞¶
皆在背中風多在俞入隨所中之俞而乃發病婦人血¶
氣虛損故令中風也當察口眼開闔以别重輕涎沫有¶
無以明證治如眼開口閉手足不開涎不作聲者可治¶
如眼閉口開聲如鼾睡遺尿不覺者死　按卒仆暴厥¶
之證不論男子婦人是風是寒是氣是食是痰是濕但¶
要分得閉與脫二證明白如牙闗緊閉兩手握固即是¶
<pb:KR3e0078_WYG_059-3a>¶
閉證宜蘇合香丸三生飲之類開之若口開手撒即是¶
脱證宜用大劑黄芪人參煎濃湯灌之雖曰在法不治¶
亦十救五六若誤服蘇合香丸之類即不可救矣盖斬¶
闗奪門之藥原為閉證設若施之脱證是人既入井而¶
又下之石也　薛中風者即内經所謂偏枯風痱風懿¶
風痺是也而有中腑中臟中血脈之分焉夫中腑者為¶
在表中臟者為在裏中血脈者為在中在表者宜微汗¶
在裏者宜微下在中者宜調榮中腑者多著四肢如手¶
<pb:KR3e0078_WYG_059-3b>¶
足拘急不仁惡風寒此數者病淺皆易治用加減續命¶
湯之類中臟者多滯九竅如眼瞀者中於肝舌不能言¶
者中於心唇緩便祕者中於脾鼻塞者中於肺耳聾者¶
中於腎此數者病深多難治中血脈者外無六經之證¶
内無便溺之阻肢不能舉口不能言用大秦艽湯主之¶
中腑者多兼中臟如左闗脈浮弦面目青左脇偏痛筋¶
脈拘急目瞤頭目眩手足不收坐踞不得此中膽兼中¶
肝也用犀角散之類如左寸脈浮洪面舌赤汗多惡風¶
<pb:KR3e0078_WYG_059-4a>¶
心神顛倒言語謇澀舌强口乾忪悸恍惚此中小腸兼¶
中心也用麻黄散之類如右闗脈浮緩或浮大面唇黄¶
汗多惡風口喎語澀身重怠惰嗜卧肌膚不仁皮肉瞤¶
動腹膨不食此中胃兼中脾也用防風散之類如右寸¶
脈浮濇而短面色白鼻流清涕多喘胸中冒悶短氣自¶
汗聲嘶四肢痿弱此中大腸兼中肺也用五味子湯之¶
類如左尺脈浮滑面目黧黒腰脊痛引小腹不能俛仰¶
兩耳虛鳴骨節疼痛足痿善恐此中膀胱兼中腎也用¶
<pb:KR3e0078_WYG_059-4b>¶
獨活散之類此皆言真中風也而有氣血之分焉盖氣¶
虛而中者由元氣虛而賊風襲之則右手足不仁用六¶
君子湯加釣藤薑汁竹瀝血虛而中者由隂血虛而賊¶
風襲之則左手足不仁用四物湯加釣藤竹瀝薑汁氣¶
血俱虛而中者則左右手足皆不仁也用八珍湯加釣¶
藤薑汁竹瀝其與中風相類者則有中寒中濕中火中¶
氣食厥勞傷房勞等證如中於寒者謂冬月卒中寒氣¶
昏胃口噤肢攣惡寒脈浮緊用麻黄桂枝理中湯之類¶
<pb:KR3e0078_WYG_059-5a>¶
中於暑者謂夏月卒冐炎暑昏冒痿厥吐瀉喘滿用十¶
味香薷飲之類中於濕者丹溪所謂東南之人多因濕¶
土生痰痰生熱熱生風也用清燥湯之類加竹瀝薑汁¶
中於火者河間所謂非肝木之風内中六淫之邪外侵¶
良由五志過極火盛水衰熱氣拂鬱昏冒而卒仆也用¶
六味丸四君子獨參湯之類内有恚怒傷肝火動上炎¶
者用柴胡湯之類中於氣者由七情過極氣厥昏冒或¶
牙闗緊急用蘇合香丸之類誤作風治者死食厥者過¶
<pb:KR3e0078_WYG_059-5b>¶
於飲食胃氣自傷不能運化故昏冒也用六君子加木¶
香勞傷者過於勞役耗損元氣脾胃虛衰不任風寒故¶
昏冒也用補中益氣湯房勞者因腎虛精耗氣不歸源¶
故昏冒也用六味丸此皆類中風者也夫内經主於風¶
河間主於火東垣主於氣丹溪主於濕愚之斯論僣補¶
前人之闕也若夫地之南此人之虛實固有不同其男¶
子女人大略相似當與後論㕘看通變治之(内方並見/雜病中風)¶
靳閣老夫人先胸脇脹痛後四肢不收自汗如水小便¶
<pb:KR3e0078_WYG_059-6a>¶
自遺大便不實口緊目瞤飲食頗進十餘日矣或以為¶
中臟公甚憂余曰非也若風既中臟真氣既脱惡證既¶
見禍在反掌焉能延之乃候其色面目俱赤面時或青¶
診其脈左三部洪數惟肝尤甚余曰胸乳脹痛肝經血¶
虛肝氣痞塞也四肢不收肝經血虛不能養筋也自汗¶
不止肝經風熱津液妄泄也小便自遺肝經熱甚隂挺¶
失職也大便不實肝木熾甚剋脾土也遂用犀角散四¶
劑諸證頓愈又用加味逍遥散調理而安後因鬱怒前¶
<pb:KR3e0078_WYG_059-6b>¶
證復作兼發熱嘔吐飲食少思月經不止此木盛尅土¶
而脾不能攝血也用加味歸脾湯為主佐以加味逍遥¶
散調補肝脾之氣清和脾肝之血而愈後每遇怒或睡¶
中手足抽搐復用前藥即愈　大㕘朱雲溪母於九月¶
内忽仆地痰昧不省人事唇口喎斜左目緊小或用痰¶
血之劑其勢稍緩至次年四月初其病復作仍進前藥¶
埶亦漸緩至六月終病乃大作小便自遺或謂風中於¶
臟以為不治余診之左闗弦洪而數此屬肝火血燥也¶
<pb:KR3e0078_WYG_059-7a>¶
遂用六味丸加五味子麥門芎歸一劑而飲食頓進小¶
便頓調隨用補中益氣加茯苓山梔釣藤丹皮而安至¶
十月復以傷食腹痛作瀉左目仍小兩闗尺脈弦洪鼓¶
指余以六君加木香吳茱升麻柴胡一劑而痛瀉俱緩¶
復以六君加肉果故紙一劑諸脈頓平痛瀉俱止余謂¶
左闗弦洪由肝火血燥故左目𦂳小右關弦洪由肝邪¶
乗脾故唇口喎邪腹痛作瀉二尺鼓指由元氣下陷設¶
以目緊口喎誤作風中投以風藥以腹痛泄瀉誤作積¶
<pb:KR3e0078_WYG_059-7b>¶
滯投以峻劑復耗元氣為害甚矣後以陽虛惡寒圍火¶
過熱致痰喘誤服寒劑而卒　一婦人因怒仆地語言¶
謇澁口眼喎斜四肢拘急汗出遺尿六脈洪大肝脈尤¶
甚皆由肝火熾甚盖肝主小便因熱甚而自遺也用加¶
味逍遥散加釣藤及六味丸尋愈　一老婦兩臂不遂¶
語言謇澁服袪風之藥反致筋攣骨痛余謂此肝火血¶
虛所致用八珎湯補氣血用地黄丸補腎水佐以排風¶
湯年餘而愈　一婦人經行口眼歪斜痰涎壅盛此血¶
<pb:KR3e0078_WYG_059-8a>¶
虛而肝火動用加味逍遥散加丹皮治之尋愈後因飲¶
食停滯日吐痰涎此脾氣虛不能攝涎歸經也用六君¶
子二十餘劑而安　一婦人因怒口眼喎斜痰涎上涌¶
口噤發搐此脾肺氣虛而肝木旺用六君子加木香釣¶
藤柴胡治之漸愈又用加味歸脾湯調理而安　一産¶
婦勤於女工忽仆地牙闗𦂳急痰喘氣粗四肢不遂此¶
氣血虛而發痙朝用補中益氣加茯苓半夏夕用八珍¶
加半夏各三十餘劑不應此氣血之未服藥之未及也¶
<pb:KR3e0078_WYG_059-8b>¶
仍用前二湯又五十餘劑尋愈　一婦人素性急患肝¶
風之證常服搜風順氣丸秦艽湯之類後因大怒吐血¶
唇口牽緊小便頻數或時自遺余以為肝火旺而血妄¶
行遂用小柴胡湯加山梔牡丹皮漸愈五年之後又大¶
怒吐血誤服降火袪風化痰之劑大便頻數胸滿少食¶
用清氣化痰之劑嘔而不食頭暈口乾不時吐痰用導¶
痰降火之類痰出如涌四肢常冷余曰嘔而不食胃氣¶
虛弱也頭暈口乾中氣不能上升也痰出如涌脾氣不¶
<pb:KR3e0078_WYG_059-9a>¶
能攝涎也四肢逆冷脾氣不能運行也用補中益氣加¶
茯苓半夏治之諸症漸愈又用加味歸脾湯兼服而安¶
　陳癸丑春有一婦人年四十二三其證語言氣短足¶
弱行得數步則口若含霜七十日内三次經行則口冷¶
頭目眩暈足冷則透心冷痛毎行則口中冷氣不相續¶
有時鼻中熱面赤翕然而熱身體不仁不能行步手足¶
不隨不能俛仰冷痺骨痛有時悲傷夢與前夫相隨則¶
上氣奄然而極心驚志意不定恍惚多忘却能食如此¶
<pb:KR3e0078_WYG_059-9b>¶
僅一年許醫者投熱藥則面翕然而熱氣滿胸中咽中¶
窒塞悶絶投冷藥則瀉又一醫者以十全湯服之則發¶
煩躁心驚而跳一醫以雙和湯服之覺面上與腹中如¶
火燂心愈驚欲吐不吐大便祕裏急後重求僕診之六¶
脈弦緩喜見於春此是可治之疾未供藥間忽然吐瀉¶
瀉後覺肛門如火雖瀉却不多僕且與兪山人降氣湯¶
八服次日診之脈差有力云服藥後覺鼻熱心煩悶齒¶
噤與參蘇飲八服黄連丸一兩越三日云服藥後如故¶
<pb:KR3e0078_WYG_059-10a>¶
與茯苓補心湯服皆無効僕以脈證詳之只是排風湯¶
甚對或曰何以知之一能食飲此風飢也二七十日三¶
次經行此是榮經有風血得風散也三頭目眩暈此肝¶
風也四面赤翕然而熱悲傷此心風也五身體不仁不¶
能行步夢與前夫相隨此脾風也六手足不隨腰痛難¶
俛仰冷痺骨疼此腎風也因令人心驚恍惚多忘真排¶
風湯證也或曰風脈當浮今脈弦緩微弱恐非風也予¶
曰風無一定之脈大抵此證虛腎生風然排風湯藥品¶
<pb:KR3e0078_WYG_059-10b>¶
有十全大補湯料亦有平補之資却不僣燥供十服越¶
三日云服有効脈亦差勝只是腹中如烟生微熱大便¶
秘此真是風症再與排風湯服加牛黄清心丸皂角丸¶
助之越三日云服前藥大煩躁發熱諸證悉除只是足¶
弱不能支時與秘傳降氣湯十服諸證悉退只是夢裏¶
虚驚大便滑泄頻數脈尚弱與五積散加人參鹽煎兼¶
感應丸即愈但頭眩痛重不能乆立乆坐再與排風湯¶
脱然而安矣　繆安人年六十忽中風不省人事無汗¶
<pb:KR3e0078_WYG_059-11a>¶
有痰衆醫為不可治召僕診之脈浮緩脾脈溢闗此真¶
風脈先以參蘇飲六服寛氣下痰次以木香煮散而愈¶
　馬觀文夫人於七月間病氣弱倦怠四肢厥逆惡寒¶
有汗少飲食一醫謂伏暑一醫謂虛寒治皆無効召僕¶
診之六脈雖弱而兩闗差甚焉問是何證僕曰六脈雖¶
弱而闗獨甚此中焦寒也中焦脾也脾胃既寒不但有¶
此證必有腹痛吐瀉今四肢厥冷脾屬四肢是脾胃虛¶
冷無疑焉曰未見腹痛吐瀉之證合用何治僕曰宜附¶
<pb:KR3e0078_WYG_059-11b>¶
子理中湯未服藥間旋即腹痛而瀉莫不神之即投此¶
藥而瘥¶
防風散　治婦人中風言語謇澁四肢拘急身體壯熱¶
　頭疼目眩心胸不利　防風(去蘆/一兩)石膏(二兩/半)麻黄(去/節)¶
　　漢防己(去皮各/七錢半)細辛(去/苗)黄芩　川升麻　當歸(去/蘆)¶
　　桂心　芎藭　赤茯苓(去/皮)甘草(炙/)羌活(去蘆各/半兩)¶
　右為粗散毎服八錢水一中盞半煎至一大盞去滓¶
　入淡竹瀝一合更煎一兩沸温服不拘時¶
<pb:KR3e0078_WYG_059-12a>¶
芎藭散　治婦人卒中風四肢不仁善笑不息　芎藭¶
　　(一兩/半)石膏(二兩/半)當歸(去蘆/炒)麻黄(去/節)秦艽(去/蘆)乾薑(炮/)¶
　　桂心(各一/兩)杏仁(二十枚/麩炒)黄芩(一/兩)　研為粗末每服¶
　八錢水一中盞半煎至一大盞去滓温服不拘時候¶
　日進二三服¶
附子散　治婦人中風筋脈拘急四肢疼痛言語謇澁¶
　心胸不利　附子(炮去/皮臍)細辛(各七/錢半)當歸(去蘆/炒)芎藭¶
　　前胡(去/蘆)枳殻(麩炒/去瓤)黄芩　白蘚皮　茯神(去/木)羌活¶
<pb:KR3e0078_WYG_059-12b>¶
　　(去/蘆)杏仁(麩/炒)漢防己(去/皮)甘草(炙/)麻黄(去/莭)桂心(各一/兩)¶
　右為粗末每服五錢水一中盞半生薑五片煎至一¶
　大盞去滓不拘時服¶
羌活散　治婦人中風筋脈拘急肢莭痠疼言語謇澁¶
　頭目不利　羌活(去/蘆)天麻(各一/兩)芎藭　酸棗仁(各七/錢半)¶
　　(微/炒)蔓荆子　白附子(炮/)栢子仁　牛膝(酒/浸)桂心¶
　　薏苡仁　當歸(去蘆/炒)麢羊角(屑/)烏蛇肉(酒拌炒/令黄)蟬¶
　　殻(炒各/半兩)麝香(另研一/錢半)　研為細末入研麝香勻¶
<pb:KR3e0078_WYG_059-13a>¶
　每服一錢荳淋酒調下無時¶
南星散　治婦人中風牙闗緊急四肢强直心胸痰涎¶
　咽膈不利　天南星(生薑/製)麻黄　半夏(湯洗七/次薑製)赤箭¶
　　(各半/兩)川烏頭(炮去/皮臍)桂心　蝎稍(各二錢/半生用)麝香(半錢/研)¶
　右為細末入研麝香令勻毎服一錢豆淋酒調下日¶
　進二服不拘時候¶
木香煮散　治左癱右瘓并素有風濕諸藥不効常服¶
　調氣進食寛中　羌活　麻黄(去莭各/一兩)防風(七錢/半)白¶
<pb:KR3e0078_WYG_059-13b>¶
　　术　陳皮　黑附子(炮/)南木香　㯽榔　牛膝¶
　　大川烏(炮/)草豆蔲(連皮/煨)杏仁(去皮/麩炒)人參　白茯苓¶
　　　川芎　當歸　甘草　桂心(各半/兩)　為㕮咀每¶
　服四錢水一大盞半生薑五片煎至八分去滓熱服¶
　大便不通加大黄心腹脹加苦葶藶滑石膈上壅滯¶
　咳嗽氣促加半夏川升麻天門冬知母　此古方專¶
　主婦人中風故收之率用麻黄桂心非真中外邪不¶
　宜輕用以薛氏法調之為善其餘證治方藥詳見雜¶
<pb:KR3e0078_WYG_059-14a>¶
　病本門男婦初無二治也¶
角弓反張大夫婦人角弓反張者是體虛受風風入諸陽¶
之經人之隂陽經絡周環於身風乗虛入於諸陽之經則腰¶
背反折攣急如角弓之狀宜服小續命湯薛仲景先生¶
云太陽病發汗太多致痙風病下之則痙三因方云氣血¶
内虚風寒濕熱所中則痙以風能散氣故有汗而不惡寒¶
曰柔痙寒能澀血故無汗而惡寒曰剛痙非專於風濕因¶
内虚發汗亡血筋無所榮而然乃虛象也竊謂傷寒汗¶
<pb:KR3e0078_WYG_059-14b>¶
下過度與產婦潰瘍等病及因尅伐之劑傷損氣血¶
而變若金衰木旺先用瀉青丸(幼科/肝臟)後用異功散(幼科/吐瀉)¶
腎水虛用六味丸(雜病/虛勞)肝火旺先用加味小柴胡湯(熱/入)¶
(血/室)次用加味四物湯發熱用加味逍遥散若木侮脾土¶
用補中益氣湯(雜病傷/勞倦)加芍藥山梔脾經鬱結用加味¶
歸脾湯(雜病/健忘)脾土濕熱用大承氣湯(傷寒/胃實)大凡病後氣¶
血虛弱用參术濃煎佐以薑汁竹瀝時時用之如不應¶
用十全大補湯(雜病/虛勞)更不應加附子或用參附湯緩則¶
<pb:KR3e0078_WYG_059-15a>¶
不救(人參一兩附子/二錢水煎服)¶
白僵蠶散　治婦人中風角弓反張口噤不能言皮¶
　膚頑麻筋脈抽掣　白殭蠶(一兩/炒)麝香(二錢半/另研)烏蛇¶
　　肉(炒令/黄)蟬殻(炒/)桑螵蛸(炒/)犀角屑　天麻　獨活¶
　　(去/蘆)天南星(炮/)川烏頭(炮去/皮臍)白附子(炮/)硃砂(另研/水飛)¶
　　防風(去蘆各/半兩)　研為細末入研藥令勻每服二錢¶
　温酒調下不拘時日三服¶
羚羊角散　治婦人中風角弓反張筋脈拘急言語謇¶
<pb:KR3e0078_WYG_059-15b>¶
　澀心神煩悶　羚羊角(屑/)鹿角膠(搗碎炒/令黄燥)赤箭　酸¶
　　棗仁(炒/)薏苡仁(各一/兩)白附子(炮/)芎藭　當歸(炒去/蘆)¶
　　人參(去蘆各/七錢半)羌活(去/蘆)白蘚皮　地骨皮　柏子仁¶
　　蔓荆子　犀角屑(各半/兩)牛黄(另/研)麝香(各二錢半/另研)¶
　右為細末入研藥令勻每服一錢煎薄荷湯調下日¶
　進三服無時¶
紫湯　治婦人中風腰脊反張如弓之狀¶
　　雞糞白(一合炒/微黄)大荳(二合/炒熟)防風(一兩/去蘆)　研為麄末¶
<pb:KR3e0078_WYG_059-16a>¶
　每服五錢酒水各一中盞煎至六分去滓温服不拘¶
　時候¶
烏蛇丸　治婦人中風角弓反張或身體强直牙闗緊¶
　急　烏蛇肉(酒/浸)犀角屑　白附子(炮/)天麻(各一/兩)半夏¶
　　(湯洗七遍/生薑製)天南星(炮/)麻黄(去/莭)桂心　獨活(去/蘆)白殭¶
　　蠶(炒/)晚蠶沙(炒/)乾蝎(微炒各/半兩)麝香(二錢半/另細)　研為¶
　細末入研麝令勻煉蜜和搗二三百下丸如梧桐子¶
　大每服三十丸豆淋酒送下日二服無時¶
<pb:KR3e0078_WYG_059-16b>¶
餘並詳雜病痙門¶
口噤夫婦人中風口噤者是體虛受風風入頷頬夾口¶
之筋也手三陽之筋結入於頷頬足陽明之筋上夹於¶
口而風挟冷乗虛入其筋則筋攣故引牙闗急而口噤¶
也　薛前證若風邪客於手足陽門經口眼喎斜用秦¶
艽升麻湯(雜病/中風)若風熱傷氣用省風湯(雜病/中風)當與後方¶
同用　一婦人因怒經事淋瀝半月方竭遇怒其經即¶
至甚則口噤筋攣鼻衂頭痛痰痙搐搦瞳子上視此肝¶
<pb:KR3e0078_WYG_059-17a>¶
火熾甚以小柴胡湯(傷寒/少陽)加熟地山梔鈎藤治之後不¶
復發　一婦人素隂虛患遍身瘙痒誤服袪風之藥口¶
噤抽搐肝脈洪數余曰肝血為隂為水肝氣為陽為火¶
此乃肝經血虛火盛耳宜助隂血抑肝火用四物麥門¶
五味子柴胡山梔生甘草熱搐頓止又以八珍黄芪麥¶
門五味鈎藤炙草調理而愈¶
天南星散　治婦人中風口噤四肢拘急或痰氣上壅¶
　　天南星(薑汁/炒黄)白附子(炮/)黑附子(炮/)烏蛇肉(酒/炙)全蝎¶
<pb:KR3e0078_WYG_059-17b>¶
　　(炒等/分)　研為細末毎服半錢以生薑汁温酒調不¶
　拘時拗開口灌之¶
走馬散　治婦人中風口噤四肢强直　附子(炮去/皮臍)天¶
　　麻(各半/兩)桂心　石膏(研如/麯)麻黄(去/莭)川烏頭(炮去/皮臍)天¶
　　南星(炮/)蝎稍(各二/錢半)麝(另研細/半錢)研為細末入麝香研令¶
　勻每服二錢豆淋酒調下不拘時斡開口灌之¶
烏蛇散　治婦人中風口噤　烏蛇肉(酒/浸)乾蝎(炒/)白殭¶
　　蠶(炒/)天南星(炮/)天麻(各/兩)　(半/)膩粉(半錢/另研)　研為細¶
<pb:KR3e0078_WYG_059-18a>¶
　末入膩粉研勻毎服二錢生薑酒調下斡開口灌之¶
白术酒　治婦人中風口噤言語不得　白术(剉/)黑豆¶
　　(各三兩/炒熟)　以黄酒四升煎至二升去滓分四服斡¶
　開口灌之¶
治婦人中風口噤舌夲縮語言難　芥子(一/升)　細研以¶
　醋三升煎至一升塗頬頷下効¶
不語巢氏論曰脾脈絡胃夾咽連舌本散舌下心之别¶
脈系舌本今心脾二臟受風邪故舌强不得語也喉嚨¶
<pb:KR3e0078_WYG_059-18b>¶
者氣之所以上下也會厭者音聲之戸舌者聲之機唇¶
者聲之扇風寒客於㑹厭之間故卒然無音皆由風邪¶
所傷故謂之中風失音不語經云醉臥當風使人發瘖¶
不能言也　薛前證若因痰迷心竅當清心火若因濕¶
痰舌强當清脾熱若因風熱牙闗緊急當清肝火若因¶
風痰塞喉當導痰涎若因虚火上炎當在水之主若因¶
氣虚厥逆當益火之源若因腎虛舌瘖而不語當補腎¶
氣　一婦人因怒仆地痰湧不語灌牛黄清心丸稍甦¶
<pb:KR3e0078_WYG_059-19a>¶
用神仙解語湯加山梔柴胡桔梗漸愈又用六君柴胡¶
山梔枳殻而愈　一婦人忽然不語半年矣諸藥不應¶
兩尺浮數先用六味丸料加肉桂數劑稍愈乃以地黄¶
飲子二十餘劑而痊男子多有此證亦以此藥治之(諸/方)¶
(並見雜/症中風)¶
神仙解語丹　治心脾經受風言語謇澁舌强不轉涎¶
　唾溢盛及療淫邪摶隂神内鬱塞心脈閉滯暴不能¶
　言　白附子(炮/)石菖蒲(去/毛)逺志(去心甘草/水煮十沸)天麻　全¶
<pb:KR3e0078_WYG_059-19b>¶
　　蝎(酒/炒)羌活　白殭蠶(炒/)南星(牛膽釀如無/只煨各一兩)木香(半/兩)¶
　右為細末水煮麯糊丸如梧桐子大量入辰砂為衣¶
　毎服二十丸至三十丸生薄荷湯吞下無時¶
防風湯　治中風内虚脚弱語謇　石斛(一兩半/酒炒)乾地¶
　　黄　杜仲(去粗皮切/薑汁炒)丹參(各一兩/二錢半)防風　川芎¶
　　麥門冬(去/心)桂心　川獨活(各一/兩)　　㕮咀毎服五¶
　錢水一盞半棗二枚煎至八分去滓温服¶
竹瀝湯　治中風入肝脾經年四肢不遂舌强語謇¶
<pb:KR3e0078_WYG_059-20a>¶
　　葳靈仙　附子(炮/)苦梗　蔓荆子　防風　枳殻¶
　　(去穰/麩炒)川芎　當歸(各等/分)　為㕮咀毎服四錢水一¶
　盞竹瀝半盃薑三片煎至八分温服一日四服忌茶¶
地黄飲子等方詳雜病本門¶
風痺手足不隨夫婦人風痺者由風寒濕三氣合而為¶
痺風多者為風痺其状肌膚盡痛諸陽之經皆起於手¶
足而循行於身體風寒之氣客於肌膚始為痺復傷陽¶
經隨其虛處而停滯與血氣相摶血氣行則遲緩故風¶
<pb:KR3e0078_WYG_059-20b>¶
痺而復手足不隨也　薛經云邪之所湊其氣必虛前¶
證若風邪淫旺或怒動肝火血燥筋攣用加味逍遥散¶
脾肺氣虛肌膚不仁手足麻木用三痺湯若腎水虧損¶
不能滋養筋骨或肝脾血虛而筋痿痺用六味丸服燥¶
藥而筋攣者用四物生甘草氣血俱虛用八珎湯何醫¶
林集要等方新刋丹溪心法附錄云若人大拇指麻木¶
不仁或手足少力或肌肉微掣三年内必有大風之證¶
宜先服八風湯天麻丸防風通聖散以預防之殊不知¶
<pb:KR3e0078_WYG_059-21a>¶
河間云風者病之末也所以中風有癱瘓者非謂肝木¶
之風内中亦非六淫之邪外襲良由五志過極心火熾¶
盛腎水虛衰不能制之則隂虛陽實而熱氣怫鬱心神¶
昏憒筋骨無用而卒倒無知也治當以固元氣為主若¶
遽服八風等藥則反傷元氣適足以招風取中　一婦人¶
因怒吐痰胸滿服二陳順氣化痰之劑半身不遂内熱¶
口乾形氣殊倦余視之乃肝火熾盛而侮脾土也用逍¶
遙散補中益氣湯六味地黄丸喜其慎疾年餘而愈¶
<pb:KR3e0078_WYG_059-21b>¶
一孀婦胸脇脹痛内熱晡熱月經不調肢體痠麻不時¶
吐痰或用清氣化痰藥喉間不利白帶腹脹又用清熱¶
理氣藥胸膈不寛肢體時麻余曰此本鬱怒傷肝脾前¶
藥傷甚耳朝用歸脾湯以解欝結生脾氣夕用加味逍¶
遥散以生肝血清肝火百餘劑而愈後因怒肢體復麻¶
用補中益氣加山梔茯苓半夏而痊後復怒病再作月¶
經如注脈浮洪而數此肝火傷脾不能攝血所致也用¶
六君芎歸炮薑一劑而血止用補中益氣加炮薑茯苓¶
<pb:KR3e0078_WYG_059-22a>¶
半夏四劑而胃醒更用歸脾湯逍遥散調理而痊　一¶
婦人頭暈吐痰用化痰理氣藥肢體或麻服袪風化痰¶
藥肢體常麻手足或冷或熱此脾土虛而不能生肺金¶
用補中益氣加茯苓半夏炮薑二十餘劑脾氣漸復諸¶
證稍愈更用加味逍遥散三十餘劑而愈後因怒吐痰¶
自服清氣化痰丸飲食不進吐痰甚多胸脇脹滿余用¶
六君子倍加參术少加木香數劑而康¶
三痺湯　治血氣凝滯手足拘攣風痺氣痺等疾　川續㫁　杜¶
<pb:KR3e0078_WYG_059-22b>¶
　　仲(剉薑汁/炒去絲)防風(去/蘆)桂心　華隂細辛　人參(去/蘆)白¶
　　茯苓(去/皮)當歸(去/蘆)白芍藥　甘草(炙各/一兩)秦艽(去/蘆)生地¶
　　黄　川芎　川獨活(各半兩/去蘆)黄芪(去/蘆)川牛膝(酒浸/各一)¶
　　(兩/)　為㕮咀或為末毎服八錢水二盞生薑五片¶
　棗一枚煎至一盃去滓熱服無時候但腹稍空服有¶
　人病左臂不隨後已痊平而手指不便無力試諸藥¶
　不効服此藥一料而愈¶
獨活湯　治婦人風痺手足不隨身體疼痛言語謇澁¶
<pb:KR3e0078_WYG_059-23a>¶
　筋脈拘急並宜服之　獨活(去/蘆)桑寄生　牛膝(酒/浸)秦¶
　　艽(去/蘆)赤茯苓(去/皮)桂心　防風(去/蘆)附子(炮去/皮臍)當歸(炒/去)¶
　　(蘆/)生乾地黄(各一/兩)杜仲(剉炒/去絲)細辛(去/苗)芎藭　赤芍¶
　　藥(各七/錢半)甘草(炙半/兩)　為㕮咀毎服八錢水一中盞¶
　半煎至一大盞去滓温服無時¶
烏蛇散　治婦人風痺手足頑麻筋脈搐搦口眼不正¶
　言語謇澁　烏蛇肉(酒拌/炒)土蜂兒(炒/)天南星(炮/)天雄¶
　　(炮去/皮臍)赤箭　麻黄(去/莭)薏苡仁　芎藭(各一/兩)羚羊角¶
<pb:KR3e0078_WYG_059-23b>¶
　　屑　乾蝎(微/炒)桑螵蛸(微/妙)桂心　硃砂(研水飛/各半兩)當歸¶
　　(炒去/蘆)酸棗仁(炒/)栢子仁(各七/錢半)　研為細末入硃砂¶
　藥研勻每服一錢食前温酒調下¶
東垣羌活湯　治濕熱身重或眩暈麻木小便赤澁下¶
　焦痿軟不能行履　羌活　防風　柴胡(各一/錢)藁本¶
　　獨活　茯苓　澤瀉　豬苓　黄芪(炒/)甘草(炙/)陳¶
　　皮　黄蘖(酒炒/黒)黄連(炒/)蒼术　升麻　川芎(各五/分)¶
　右水煎服¶
<pb:KR3e0078_WYG_059-24a>¶
甘草附子湯　治風濕相摶骨節煩疼不時抽痛不能¶
　伸屈抑之則痛劇汗出短氣小便不利惡風不欲去¶
　衣或微腫痛　甘草(炙一/兩)附子(一枚重一兩三四錢/者方是炮去皮尖不)¶
　　(真不/効)白术(炒一/兩)桂枝(二/兩)　每一服五錢水煎¶
八珎湯　治肝脾氣血俱虛不能養筋以致筋攣骨痛¶
　或不能行履或發熱晡熱往來等證¶
加味逍遥散　治肝經風熱血燥筋攣肢體不遂内熱¶
　晡熱等證(八珎方見雜病虛勞/本方見本科調經)¶
<pb:KR3e0078_WYG_059-24b>¶
自汗藥隱老人云尋古治中風方續命排風越婢等悉¶
能除去而千金多用麻黄令人不得慮虛凡以風邪不¶
得汗則不能泄也然此治中風無汗者為宜若治自汗¶
者更用麻黄則津液轉使脱泄反為大害中風自汗仲¶
景雖處以桂枝湯至於不住發搐口眼瞤動遍身汗出¶
者豈勝對治當此之時獨活湯續命煮散復榮衛却風¶
邪不可闕也　薛前證若腠理不固而自汗者用桂枝¶
湯或防風白术牡蠣湯若過服風藥而自汗者用白术¶
<pb:KR3e0078_WYG_059-25a>¶
防風湯若陽氣虚弱而自汗者用芪附湯若兼盜汗用¶
補中益氣湯送六味丸如不應用當歸六黄湯¶
獨活湯　治風虛昏憒不自知覺手足瘈瘲坐卧不能或發¶
寒熱血虚不能服發汗藥及中風自汗尤宜服之　川¶
　　獨活　羌活　人參　防風　當歸(五味各/去蘆)細辛¶
　　(去/苗)茯神(去/木)半夏(湯洗七次/切片子)桂心　白薇　逺志(去/心)¶
　　菖蒲　川芎(各半/兩)甘草(七錢/半炙)　為㕮咀毎服八錢¶
　水一盞半薑五片煎七分去滓温服不拘時候¶
<pb:KR3e0078_WYG_059-25b>¶
續命煮散　治風氣留滯心中昏憒四肢無力口眼瞤¶
　動有時搐搦亡失津液渴欲引飲此能扶榮衛去虛¶
　風中風自汗及産後中風自汗尤宜服之　防風¶
　　獨活　當歸　人參　細辛　葛根　芍藥　川¶
　　芎　甘草　熟地黄　半夏　逺志(去/心)荆芥穗(各/半)¶
　　(兩/)桂心(七錢/半)　為㕮咀每服五錢水一杯生薑三¶
　大片煎至七分去滓温服不拘時汗多不止者加牡¶
　蠣粉一分半¶
<pb:KR3e0078_WYG_059-26a>¶
補遺防風白术牡蠣散　治中風自汗不止　白术¶
　　牡蠣(煅/)防風(各等/分)　研為末酒調下米飲亦可日¶
　三服汗即止如不止可服黄芪建中湯¶
賊風偏枯藥𨼆老人云偏枯者其狀半身不隨肌肉枯¶
瘦骨間疼痛神智如常名曰偏枯也原其疾之由皆因¶
隂陽偏虧臟腑怯弱經絡空虛血氣不足當風衝坐風¶
邪乗虛而入内經云汗出偏沮使人偏枯詳其義理如¶
樹木或有一邉津液不䕃注而先枯槁然後被風所害¶
<pb:KR3e0078_WYG_059-26b>¶
人之身體或有一邉血氣不能榮養而先枯槁然後被¶
風所苦其理顯然王子亨云舟行於水人處於風水能¶
泛舟而亦能覆舟風能養體而亦能害體盖謂船漏水¶
入體漏風傷古人有云醫風先醫血血行風自滅是也¶
治之先宜養血然後驅風無不愈者宜用大八風湯増¶
損茵芋酒續斷湯　大賊風偏枯者是體偏虚受風風¶
客於半身也人有勞傷血氣半身偏虚者風乗虛入客¶
於半體名為偏風也其風邪入深真氣去邪氣留發為¶
<pb:KR3e0078_WYG_059-27a>¶
偏枯此由血氣衰損為風所客令血氣不相周榮於肌¶
故令偏枯也　薛醫風先醫血此論得之大抵此證多¶
因胎前產後失於調養以致精血乾涸肝木枯槁治法¶
當滋其化源考之生氣通天論曰風客淫氣精乃亡邪傷¶
肝也隂陽應象大論曰風氣通於肝風摶則熱盛熱盛¶
則水乾水乾則氣不榮故精乃亡此風病之所由作也¶
　一婦人性善怒常自汗月經先期余以為肝火血熱不¶
信乃汎用降火之劑反致月經過期復因勞怒口噤呻¶
<pb:KR3e0078_WYG_059-27b>¶
吟肢體不遂六脈洪大面目赤色用八珍麥門五味子¶
山梔丹皮數劑漸愈兼用逍遥散六味丸各三十餘劑¶
全愈¶
大八風湯　治中風偏枯失音半身不遂時復恍惚¶
　　當歸(去/蘆)杏仁(麩/炒)甘草(炙/)桂心　乾薑(炮各/二兩)五味子¶
　　　升麻(各半/兩)川烏頭(炮去/皮臍)黄芩　芍藥　獨活¶
　　防風(各去/蘆)川芎　麻黄(去/莭)秦艽　人參(各去/蘆)石斛¶
　　(去根切/酒浸炒)茯神(去/木)石膏　黄耆(去/蘆)紫苑(各一/兩)大豆(三/兩)¶
<pb:KR3e0078_WYG_059-28a>¶
　　(去皮/炒)　為㕮咀毎服五錢水二盞酒一合煎至一¶
　盃去滓温服恍惚者不用酒煎　一方無茯神有逺¶
　志赤茯苓¶
増損茵芋酒　治半身不遂肌肉乾燥漸漸細瘦或時¶
　㾓痛病名偏枯　茵芋葉　川烏頭(炮去/皮尖)石楠葉¶
　　防風　川椒(炒出/汗)女萎　附子(炮/)北細辛　獨活¶
　　　卷栢　肉桂　天雄(炮去/皮)秦艽　防己(各一/兩)躑¶
　　躅花(炒/)當歸　生乾地黄(各二/兩)芍藥(一/兩)　為㕮咀¶
<pb:KR3e0078_WYG_059-28b>¶
　酒二斗漬之冬七日夏三日春秋各五日初服一合¶
　漸増之以知為度令酒氣相續¶
續斷湯　治偏枯少血　當歸(三兩/去蘆)陳皮(去/白)芍藥　細¶
　　辛(各一兩/去苗)生乾地黄(二/兩)　為㕮咀毎服五錢水二¶
　盞煎至八分去滓温服臟寒多利者入熟附子一兩¶
　和前藥服之¶
補遺全生虎骨散　治半身不遂肌肉乾瘦忌用麻黄¶
　發汗恐津液枯竭惟當潤筋養血消風　當歸(二/兩)赤¶
<pb:KR3e0078_WYG_059-29a>¶
　　芍藥　續斷(酒浸/炒)白术　藁本　虎骨(炙各/五兩)烏蛇¶
　　肉(炙半/兩)　研為末毎服二錢酒調下骨痛加生地¶
　一兩自利加天雄半兩¶
虎脛骨酒　治中風偏枯四肢不隨一切風痺筋脈攣¶
　拳　石斛　石楠葉　防風　虎脛骨(炙/)當歸　茵¶
　　芋葉　杜仲(酒/炒)牛膝(酒浸/炒)續斷(酒浸/炒)芎藭　巴㦸¶
　　(去/心)狗脊(去毛各/一兩)　以浄絹囊盛藥用酒一斗漬十¶
　日毎服一盞温飲¶
<pb:KR3e0078_WYG_059-29b>¶
偏風口喎　夫婦人偏風口喎者是體虛受風風入於夾¶
口之筋也足陽明之筋上夾於口其筋偏虛風因虛而¶
乗之使其筋偏急不調故令口喎僻也　薛一婦人懐¶
抱鬱結筋攣骨痛喉間似有一核服烏藥順氣等藥口¶
眼歪斜臂難伸舉痰涎愈多内熱晡熱食少體倦余以¶
為鬱火傷脾血燥生風用加味歸脾湯二十劑形體漸¶
健飲食漸進又用加味逍遥散十餘劑痰熱少退喉核¶
少消更用升陽益胃湯數劑諸證漸愈但臂不能伸此¶
<pb:KR3e0078_WYG_059-30a>¶
肝經血少而筋攣耳用六味地黄丸以滋腎水生肝血¶
而愈¶
防風湯　治卒然口喎斜言語牽急　防風(去蘆/一兩)羌活¶
　　(去蘆/半兩)甘草(二錢/半炙)　上為㕮咀每服五錢水二盞煎¶
　至一盞去滓入麝香研一字温服¶
深師續命湯　療中風口僻噤諸疾卒死不知人補虚¶
　起死神方　人參　防己　麻黄(去根/莭)芍藥　川芎¶
　　甘草　黄芩　白术(各半/兩)桂心　附子(炮/)防風(各/一)¶
<pb:KR3e0078_WYG_059-30b>¶
　　(兩/)生薑(五/兩)　細切以水一斗二升煮取三升分為¶
　三服不差更作忌海藻菘菜桃李葱生菜雀豬肉¶
防風散　治婦人中風言語謇澀肢節疼痛皮膚不仁¶
　　防風　羌活(各去/蘆)當歸(去蘆/炒)天南星(炮/)天麻　桂¶
　　心　芎藭　烏蛇肉(酒/浸)白殭蠶(炒/)桑螵蛸(炒各/半兩)麝¶
　　香(研/)硃砂(細研化飛/各二錢半)麻黄(七錢半/去根莭)　共為細末入¶
　研藥令匀毎服一錢温酒調下不拘時¶
千金方　炒大豆三升令燋以酒三升淋取汁頓服¶
<pb:KR3e0078_WYG_059-31a>¶
治口眼喎斜　用&KR1181;蔴子七粒去皮研細作餅子安在¶
　手心(右喎安左手/左喎安右手)却用銅盂乗湯坐於藥上纔正即¶
　洗去(一用巴豆不用/萆蔴出夲草)¶
　　　飛尸血厥¶
夫飛尸者遊走皮膚穿臟腑毎發刺痛變作無常遁尸¶
者附骨入肉攻鑿血脈毎發不可得近見尸喪聞哀哭¶
便發風尸者淫濯四肢不知痛之所在毎發昏沈得風¶
雪便作沈尸者纒骨結臟衝心脇毎發絞切遇寒冷便¶
<pb:KR3e0078_WYG_059-31b>¶
作注尸者舉身沈重精神錯亂常覺昏發毎莭氣至¶
變輒成大惡皆宜用忍冬葉剉數斛煮令濃取汁煎之¶
服如雞子大日三服¶
人平居無疾苦忽如死人身不動搖黙默不知人目閉¶
不能開口噤不能言或微知人惡聞人聲但如眩冒移¶
時方寤此由汗過多血少氣倂於血陽獨上而不下氣¶
壅塞而不行故身如死氣過血還隂陽復通故移時方¶
寤名曰鬱冐亦名血厥婦人多有之宜服白薇湯倉公散¶
<pb:KR3e0078_WYG_059-32a>¶
丹溪云凡人忽手足逆冷肌膚起如米粒頭面青黑精¶
神恍惚或錯言妄語或牙闗緊急或昏寐仆倒弔死問¶
喪入廟登墓多有此病先以蘓合香丸灌之次服調氣¶
散(雜病/中氣)平胃散(雜病/中食)玉機微義云卒厥飛尸客忤鬼擊¶
口噤用麻黄湯(傷寒/太陽)寒厥表熱裏寒則下利清穀食入¶
則吐脈沈手足冷用四逆湯(傷寒/厥)熱厥腹滿身重難轉¶
面垢譫語遺溺手足厥冷自汗脈沈滑用白虎湯(雜病/發熱)¶
　錦衣楊永興舉家避眚有僕沈醉失避者既而神思¶
<pb:KR3e0078_WYG_059-32b>¶
昏寐遍身青傷各煎金銀藤(即忍/冬葉)湯灌之愈　一婦人¶
忽昏憒發譫語自云為前謀賴某人銀兩某神責我將¶
你起解往城隍理問兩脚踝膝臋處皆青腫痛不可忍¶
口稱苦楚次日方甦痛尚不止用金銀藤兩許水煎服¶
即愈　一婦人入古墓患前證以紫金錠磨汁灌之即¶
甦通政余子華太常汪用之皆因往吊而卒死喪家想¶
即是證也¶
太乙神精丹(方見雜/病譫妄)　蘓合香丸(方見雜/病卒中)　雄硃散(方/見)¶
<pb:KR3e0078_WYG_059-33a>¶
(雜病/譫妄)¶
白薇湯　白薇　當歸(各一/兩)人參(半/兩)甘草(二錢/半)　為㕮¶
　咀毎服五錢水二盃煎至一盃温服¶
倉公散　治卒鬼擊鬼疰鬼刺心腹如刺下血即死不¶
　知人及卧魘齒脚趾不覺者并諸毒氣等疾　瓜蒂¶
　　末(九籥衛生方無瓜/蒂末有皂角末)棃蘆末　雄黄(研/)礬石(煅研/各等)¶
　　(分/)　研為細末研停用少許吹入鼻中得嚏氣通¶
　便活未嚏再吹以得嚏為度此藥能起死人恐皂角¶
<pb:KR3e0078_WYG_059-33b>¶
　者為正¶
補遺内鼻散　治尸厥脈動而無氣氣閉不通靜而若¶
　死名卒厥　石菖蒲(去毛/為末)　上每用二字内鼻中吹¶
　之令入仍以桂末安舌下¶
硫黄散　治尸厥奄然死去四肢厥冷不省人事腹中¶
　氣走如雷鳴　焰硝(半/兩)硫黄(一/兩)　細研分三服酒調¶
　灌下如人行五里又進一服¶
　　　瘈瘲¶
<pb:KR3e0078_WYG_059-34a>¶
薛醫藥綱目云瘈者筋脈急也瘲者筋脈緩也急則引¶
而縮緩則縱而伸或縮或伸動而不止者名曰瘈瘲俗¶
謂之發搐是也凡癲癎風痙破傷風三證皆能瘈瘲但¶
癲癎則仆地不省風痙瘈瘲則角弓反張破傷風瘈瘲¶
則有瘡口竊謂瘈者属肝經風熱血燥或肝火妄動血¶
傷瘲者属肝經血氣不足或肝火汗多亡血以致手足¶
伸縮不已抽搐不利若因風熱血燥用麢羊角散(妊娠/痙)¶
加釣藤鈎山梔若肝火妄動用加味四物湯(即四物加/柴胡丹皮)¶
<pb:KR3e0078_WYG_059-34b>¶
(山/梔)加釣藤鈎山梔若肝火血氣不足用八珍湯(即雜症/虛勞門)¶
(八物/湯)加釣藤鈎山梔若肝火亡血用加逍遥散(調/經)加鈎藤¶
鈎山梔如不應須用六味丸(雜病/虚勞)以補腎水生肝木為¶
主佐以前劑治之若其脈長弦者是肝之本脈則易治¶
其脈短澁者是肺金尅肝木也則難治其面色青中見¶
黑者是水生木也當自愈青中見白者是金尅木也必¶
難愈　一婦人素口苦月經不調或寒熱妊娠五月兩¶
臂或拘急或緩縱此肝火傷血所致也用四物加柴胡¶
<pb:KR3e0078_WYG_059-35a>¶
山梔丹皮釣藤鈎而愈　一妊婦因怒寒熱頸項動掉¶
四肢抽搐此肝火血虛風熱用加味逍遥加釣藤鈎數¶
劑痊¶
　　　顫振¶
黄帝曰人之顫者何氣使然歧伯曰胃氣不實則諸脈¶
虛諸脈虛則筋脈懈墮筋脈懈墮則行隂用力不復故¶
為顫因其所在補分肉間醫學綱目云顫振與瘈瘲相¶
類瘈瘲則手足牽引而或伸或屈顫振則但顫動而不¶
<pb:KR3e0078_WYG_059-35b>¶
伸屈也胃虛有痰用參术以補氣茯苓半夏以行痰如¶
實熱積滯用張子和三法　薛顫振者掉眩也易曰鼓¶
萬物者莫疾乎風鼓之為言動也大抵掉眩乃風木之¶
揺運也諸風掉眩皆属于肝治法若肝木實熱用瀉青¶
丸(幼科/肝)肝木虚熱用六味丸(雜病/虛勞)肺金尅肝木用瀉白¶
散(雜病/發熱)肝木虛弱用逍遥散(調/經)加參术釣藤鈎脾血虛¶
弱用六君子湯(雜病/虛勞)加芎歸釣藤鈎胃氣虛弱用補中¶
益氣湯(雜病傷/勞倦)加釣藤鈎若產後顫振乃氣血虧損虛¶
<pb:KR3e0078_WYG_059-36a>¶
火益盛而生風也切不可以風為論必當大補斯無誤¶
矣　一婦人性善怒發熱經水非過期則不及肢體倦¶
怠飲食少思而顫振余謂脾氣不足肝經血少而火盛¶
也午前以調中益氣湯加茯苓貝母送六味丸午後以¶
逍遥散送六味丸兩月餘而愈　一婦人身顫振口妄¶
言諸藥不効余以為欝怒所致詢其故盖為素嫌其夫¶
而含怒乆矣投以小柴胡湯(傷寒/少陽)稍可又用加味歸脾¶
湯(歸脾湯加/柴胡山梔)而愈¶
<pb:KR3e0078_WYG_059-36b>¶
交加散　治瘈瘲或顫振或產後不省人事口吐痰涎¶
　　當歸　荆芥穗(各等/分)　研為細末毎服二錢水一¶
　盞酒少許煎至七分灌下咽即有生理¶
増損柴胡湯　治産後或經適斷致手足牽搐咬牙昏¶
　冒異證　柴胡(八/錢)黄芪(炒五/錢)黄芩(炒/)石膏(各四/錢)半夏¶
　　(三/錢)知母　甘草(炙各/二錢)　剉為粗末毎服半兩薑五¶
　片棗四枚水煎温服¶
本事青鹽丸　治肝腎虛損腰膝無力顫振嚲曵　懐¶
<pb:KR3e0078_WYG_059-37a>¶
　　香末(三/兩)兎絲子(四/兩)乾山藥(二兩/末)青鹽(一兩/研)　上先¶
　將兎絲子洗淨無灰酒浸晒七日冬天近火煨炙乾¶
　另為細末和勻酒糊丸梧子大毎服五七十丸温酒¶
　或鹽湯下常服壯筋力進飲食一婦人素患嚲曵服¶
　此藥履地如故¶
本事星附散　治中風能言而手足嚲曵脈虚浮而數¶
　　天南星(製同/半夏)半夏(薄切片薑/汁浸透)黑附子(炮/)白附子(炮/)¶
　　川烏頭(炮/)白殭蠶(炒/)没藥　人參　白茯苓(各等/分)¶
<pb:KR3e0078_WYG_059-37b>¶
　右為粗末毎服二錢酒水各一盞同煎至八分去滓¶
　熱進二三服汗出即瘥　在桐廬有患此證用前藥¶
　三服得汗手足即能舉動¶
三因獨活散　治氣虚感風或驚恐相乗肝膽受邪使¶
　上氣不守正位致頭招搖手足顫掉漸成目昏　獨¶
　　活　地骨皮　細辛　芎藭　菊花(甘味/者)防風(去/叉)¶
　　甘草(炙等/分)　剉為粗末毎服三錢水盞半煎至一¶
　盞去滓煎取清汁六分入竹&KR0377;少許再煎至一二沸¶
<pb:KR3e0078_WYG_059-38a>¶
　食後温服日二服¶
世傳茯苓丸　治手臂抽牽或戰掉不能舉物服此藥¶
　立愈又治脾氣虛弱痰邪相搏停伏中脘以致臂内¶
　筋脈攣急而痛　茯苓　半夏(薑製各/二兩)枳殻(麩炒/半兩)風¶
　　化朴硝(一/兩)　研為末薑汁糊丸桐子大毎服二十¶
　丸食後薑湯下¶
　　　驚悸(失血心神不安/)¶
婦人血風驚悸者是風乗於心故也心藏神為諸臟之¶
<pb:KR3e0078_WYG_059-38b>¶
主若血氣調和則心神安定若虚損則心神虚弱致風¶
邪乗虛襲之故驚而悸動不定也其驚悸不止則變惚¶
怳而憂懼也(排風湯/亦可用)　薛丹溪先生云驚悸者血虛用¶
硃砂安神丸痰迷心竅用定志丸怔忡者屬火屬痰思¶
慮便動者屬虛時作時止者火動也假如病因驚而致¶
驚則神出其舍痰乗而入矣盖人之所主者心心之所¶
養者血心血一虛神氣不守此驚悸之所由生也治當¶
調養心血和平心氣而已金氏婦暑月赴筵因坐次失¶
<pb:KR3e0078_WYG_059-39a>¶
序自愧成病言語失倫兩脈弦數予曰當補脾導痰清¶
熱不信以數巫者噴水咒之而死或謂病既無邪以邪¶
治之何至於死予曰暑月赴筵外受蒸熱辛辣適口内¶
傷欝熱而况舊有積痰加之愧悶其痰愈盛又驚以法¶
尺益驚其神而氣血不寧噴以法水閉其肌膚而汗不¶
得泄内燔則隂既銷而陽不能獨立不死何待故滑伯¶
仁先生云若膽氣虛寒用茯神湯膽氣實熱用酸棗仁¶
丸心氣虛熱用定志膏茯苓補心湯心氣實熱用硃砂¶
<pb:KR3e0078_WYG_059-39b>¶
安神丸茯苓散　文學歸雲橋内人月事不及期忽崩¶
血昏憒發熱不寐或謂血熱妄行投以寒劑益甚或謂¶
胎成受傷投以止血亦不効余曰此脾氣虛弱無以統¶
攝故耳法當補脾而血自上用補中益氣湯(雜病傷/勞倦)加¶
炮薑不數劑而驗惟終夜少寐驚悸别服八物湯不効¶
余曰雜矣乃與歸脾湯(雜病/建志)加炮薑以補心脾遂如初¶
　一婦人勞則心跳怔忡寒熱往來用歸脾湯為主佐¶
以八珎湯諸症漸愈又用加味逍遥散寧志丸而安後¶
<pb:KR3e0078_WYG_059-40a>¶
復作服歸脾定志二藥即愈　一婦人患驚悸怔忡日¶
晡發熱月經過期飲食少思用八珎湯加逺志山藥酸¶
棗仁三十餘劑漸愈佐以歸脾湯全愈後因勞發熱食¶
少體倦用補中益氣湯又因怒適月經去血不止前證¶
復作先以加味逍遙散熱退經止又用養心湯治之而¶
痊　一婦人驚悸怔忡無寐自汗盜汗飲食不甘怠惰¶
嗜卧用歸脾湯而愈至年餘懐抱欝結患前證兼衂血¶
仍用前湯而愈¶
<pb:KR3e0078_WYG_059-40b>¶
茯神散　治婦人血風五臟大虛驚悸安神定志　茯¶
　　神(去/木)人參(去/蘆)龍齒(另/研)獨活(去/蘆)酸棗仁(各一兩/微炒)防風¶
　　(去/蘆)逺志(去/心)桂心　細辛(去/苗)白术(去蘆各/七錢半)甘草(炙/)乾¶
　　薑(炮各/半兩)　為㕮咀毎服五錢水一中盞半煎至一¶
　大盃去滓温服不拘時候¶
龍齒丸　治婦人血風上攻心神恍惚驚悸眠卧不安¶
　　龍齒(另/研)茯神(去木各/一兩)硃砂(研水/飛)人參(去/蘆)當歸(去/蘆)天¶
　　麻(各七/錢半)㯽榔　防風(去/蘆)生乾地黄　犀角屑(各半/兩)¶
<pb:KR3e0078_WYG_059-41a>¶
　　逺志(去/心)赤箭(各二/錢半)麝香(一錢/另研)　研為細末煉蜜和¶
　搗三五百下丸如梧桐子大毎服三十丸薄荷湯送¶
　下不拘時¶
朱賁琥珀散　治婦人血風驚悸　琥珀(研/)没藥(研/)木¶
　　香　當歸　芍藥　白芷　羌活　乾地黄　延¶
　　胡索　川芎(各半/兩)土𤓰根　牡丹皮(去/心)白术　桂¶
　　心(各一/兩)　研為末毎服一錢水一盃煎至七分入¶
　酒一分再煎少時熱服重者數服効¶
<pb:KR3e0078_WYG_059-41b>¶
茯苓補心湯　治心氣不足善悲愁怒衂血面黄五心¶
　煩熱或咽喉痛舌本作强　茯苓(四/兩)桂心　甘草(炒/)¶
　　麥門冬(去心各/三兩)紫石英(煅/)人參(各一/兩)大棗(二十/枚)赤¶
　　小豆(二十/四粒)　用河水七升煎二升半分三服¶
茯神湯　治膽氣虛冷頭痛目眩心神恐畏不能獨處¶
　胸中煩悶　茯神(去/木)酸棗仁(炒/)黄芪(炒/)柏子仁(炒/)白¶
　　芍藥(炒/)五味子(杵炒各/一兩)桂心　熟地黄(自/製)人參¶
　　甘草(炒各/半兩)　每服五錢薑水煎服¶
<pb:KR3e0078_WYG_059-42a>¶
酸棗仁丸　治膽氣實熱不得睡卧神思不安驚悸怔¶
　忡　茯神(去/木)酸棗仁(炒/)遠志(去/心)栢子仁(炒/)防風(各一/兩)¶
　　枳殻(麩/炒)生地黄(杵膏各/半兩)青竹茹(二錢/五分)　研為末煉¶
　蜜丸桐子大毎服七八十丸白湯下¶
定志丸　治心神虛怯神思不安或語言鬼怪喜笑驚¶
　悸　人參　茯苓(各一兩/五錢)菖蒲　遠志(去心各/一兩)¶
　為末蜜丸如前服¶
養心湯　治心血虛驚悸怔忡不寧或盜汗無寐發熱¶
<pb:KR3e0078_WYG_059-42b>¶
　煩躁　黄芪(炒/)白茯苓　茯神(去/木)半夏麴　當歸(酒/拌)¶
　　川芎(各半/兩)辣桂(去/皮)栢子仁　酸棗仁(炒/)五味子(杵/炒)¶
　　人參(各三/錢)甘草(炙四/錢)　每一服三五錢薑棗水煎¶
　服¶
硃砂安神丸　治心經血虚頭暈心神驚悸等證¶
　　硃砂(飛過/五錢)黄連(酒洗/六錢)甘草(炙五/錢)生地黄　當歸(各/一)¶
　　(錢五/分)　研為末飯糊為丸毎服十五丸如一二服¶
　不應當服歸脾湯補之¶
<pb:KR3e0078_WYG_059-43a>¶
治要茯苓散　治心經實熱口乾煩渴眠臥不安或心¶
　神恍忽　茯神　麥門冬(各一兩/半去心)通草　升麻(各一/兩二)¶
　　(錢/半)大棗(十二/枚)紫苑　桂心(各七/錢半)知母(一/兩)赤石脂(一/兩)¶
　　(七錢/半)淡竹茹(五/錢)　毎服一兩水煎¶
失血心神不安薛前證若脾肝欝熱用加味逍遙散脾¶
肝欝結用加味歸脾湯脾胃虚弱氣血不足用八珍¶
湯十全大補湯脾肺虛弱氣血不足用補中益氣湯六¶
君子湯痰氣欝滯用六君桔梗貝母如不應審係氣虛¶
<pb:KR3e0078_WYG_059-43b>¶
但補脾胃如不應用獨參湯如惡寒發熱屬氣血俱虛¶
内熱晡熱属血虚作渴面赤是血脱煩躁皆宜甘苦之¶
劑以補陽氣而生隂血經云血脱補氣若用寒涼之劑¶
以降火則誤矣仍審所屬之因治之¶
寧志膏　治婦人因失血過多心神不安言語失常不¶
　得睡卧　辰砂(研/)酸棗仁(炒/)人參　白茯苓(去/木)琥珀¶
　　(各一/分研)滴乳香(一錢/研)　研為末和停毎服一錢濃煎¶
　燈心棗湯空心調下(一方無茯神琥珀蜜丸如/彈子大薄荷湯化下一丸)¶
<pb:KR3e0078_WYG_059-44a>¶
茯苓補心湯　婦人以血旺氣衰為本心主血肝藏血¶
　今血衰而氣盛者由心氣虛耗不能主血又不能制¶
　乎肺金使肺金得以乗乎肝木肝之虧損則血不能¶
　藏漸致枯涸不榮經絡故月事不調矣此方專補心¶
　元之虛抑其肺氣之乗調和榮衛滋養血脈其疾自¶
　然平復矣　即參蘓飲内除木香與四物湯對分勻¶
　和以薑棗煎毎服四錢食前温服　參蘓飲(方見/發熱)¶
　四物湯(方見/通治)¶
<pb:KR3e0078_WYG_059-44b>¶
妙香散　治心氣不足精神恍忽虛煩少睡盜汗等證¶
　　甘草(炒五/錢)逺志(去心/炒)山藥(薑汁/炙)茯苓　茯神(去/木)黄¶
　　芪(各一/兩)人參　桔梗(各五/錢)辰砂(另研/三錢)木香(二錢/五分)¶
　右為細末毎服二錢温酒調下¶
半夏湯　治膽腑實熱精神恍忽寒熱泄瀉或寢汗憎¶
　風善太息　半夏(一錢/五分)黄芩　逺志(去骨各/一錢)生地黄¶
　　(二/錢)秫米(一/合)酸棗仁(炒三/錢)縮砂仁(一錢/五分)　共作一劑¶
　長流水煎服¶
<pb:KR3e0078_WYG_059-45a>¶
獨參湯　治元氣虛弱惡寒發熱或作煩渴躁痰喘氣¶
　促或氣虛卒中不語口噤或痰涎上壅手足逆冷或¶
　難産産後不省喘急用好人參二兩或三四兩加炮¶
　薑五錢水煎徐徐服盖人參性寒故以薑佐之如不¶
　應急加附子¶
　　　顛狂¶
大夫婦人顛狂病者由血氣虛受風邪所為也人禀隂¶
陽之氣而生而風邪入并於隂則為顛入并於陽則為¶
<pb:KR3e0078_WYG_059-45b>¶
狂隂之與陽有虛有實隨其虛時為邪所并則發也顛¶
者卒發意不樂直視仆地吐涎沫口喎目急手足撩戾¶
無所覺知良乆乃甦狂者少卧不飢自高賢也自辨智¶
也自貴倨也妄笑好歌樂妄行不休故曰顛狂也　素¶
問云陽厥狂怒飲以鐵落狂怒出於肝經肝屬木鐵落¶
金也以金制木之意予嘗治一女人眼見鬼物言語失¶
常循衣直視衆醫多用心藥治之無効予投養正丹二¶
貼煎乳香湯送下以三生飲佐之立愈又一男子亦曽¶
<pb:KR3e0078_WYG_059-46a>¶
病此證亦用此藥收効且養正丹與百一方抱膽丸無¶
異抱膽丸内無硫黄有乳香也　薛劉宗厚先生云有¶
在母腹中受驚者或有聞犬驚而得者盖驚則神不守¶
舍舍空則痰涎歸之或飲食失節胃氣有傷痰停胸膈¶
而作當尋火尋痰固元氣若頑痰膠固上膈必先用吐¶
法若在腸胃亦須下之竊謂此證若因元氣虛弱或痰¶
盛發熱等皆是虛象如慢驚證無風可袪無痰可逐但¶
補脾胃生氣健旺神志自清痰涎自化若誤用辛散袪¶
<pb:KR3e0078_WYG_059-46b>¶
逐腦麝之劑必為敗證　一婦人素清苦因驚而顛或¶
用風痰等藥愈甚余用參芪歸术濃煎佐以薑汁竹&KR0377;¶
服三斤餘方愈¶
防風散　治婦人風邪顛狂或啼泣不止或歌笑無度¶
　或心神恐懼或言語失常　防風　茯神(去/木)獨活¶
　　人參　逺志(去/心)龍齒(研/)菖蒲(去/毛)石膏　牡蠣(各一/兩)¶
　　秦艽　禹餘糧　桂心(各半/兩)甘草(七錢/半)蛇蜕(一尺/炙)¶
　右為粗末毎服三錢水一盞半煎七分去滓温服¶
<pb:KR3e0078_WYG_059-47a>¶
又方　羚羊角(屑/)人參　生乾地黄(各七/錢半)獨活　逺志¶
　　(去/心)菖蒲(去/毛)防風(各半/兩)茯神(去/木)石膏　麥門冬(去/心)龍¶
　　齒(另/研)白蘚皮(各一/兩)　研為粗末毎服三錢水煎温¶
　服無時¶
牛黄清心丸亦可用(方見雜/病中風)¶
餘詳雜病本門¶
　　　血風煩悶¶
大婦人血風煩悶者由腑臟勞傷血氣虛而風邪入之¶
<pb:KR3e0078_WYG_059-47b>¶
摶於血脈使氣不通而否澀則生於熱或肢節煩疼口¶
乾少卧皆因虚弱而氣血壅滯故煩悶也　薛前證多¶
屬肝脾血虛發熱宜㕘照前寒熱方論主治¶
酸棗仁散　治婦人血風煩悶四肢疼痛心神多躁飲¶
　食減少並皆治之　酸棗仁　赤芍藥　赤茯苓(去/皮)¶
　　當歸(去/蘆)紅花子　生乾地黄　羚羊角(屑各七/錢半)防¶
　　風(去/叉)羌活(去/蘆)牛膝(酒/浸)芎藭　桂心　地骨皮　麥¶
　　門冬(去/心)甘草(各半/兩炙)　上為㕮咀毎服八錢水一中¶
<pb:KR3e0078_WYG_059-48a>¶
　盞半生薑七片薄荷七葉煎至一大盞去滓温服不¶
　拘時¶
紫石英散　治婦人血風煩悶心神恍忽睡卧不安¶
　　紫石英(一/兩)茯神(去/木)麥門冬(去/心)人參(去/蘆)逺志(去/心)酸棗¶
　　仁　當歸(去/蘆)黄芩(各七/錢半)羚羊角(屑/)防風(去/蘆)黄芪(各/半)¶
　　(兩/)甘草(炙二/錢半)　上為㕮咀毎服五錢水一中盞半¶
　生薑五片棗二枚煎至一大盞去滓温服不拘時¶
當歸散　治婦人血風潮熱　當歸(去蘆/二兩)芍藥　𤣥胡¶
<pb:KR3e0078_WYG_059-48b>¶
　　索　熟地黄(各一/兩)大黄(蒸七/錢半)桂心(半/兩)甘草(炙二/錢半)¶
　右為細末毎服一錢水一盞入乾胭脂一錢同煎至¶
　六分去滓食後温服¶
赤芍藥散　治婦人氣血不和心胸煩悶不思飲食四¶
　肢少力頭目昏眩身體疼痛　牡丹皮　白茯苓¶
　　赤芍藥　白芷　甘草(各二/兩)柴胡(一兩/半)　研為細¶
　末毎服二錢水一盞生薑一片棗一枚同煎至七分¶
　温服食後臨卧¶
<pb:KR3e0078_WYG_059-49a>¶
　　　血風攻脾不能食¶
大脾屬於土脾為中州意智之臟也其肝心肺腎皆受¶
脾之精氣以榮養焉脾與胃為表裏脾主化穀納食胃¶
為水穀之海故經言四時皆以胃氣為本也婦人氣血¶
不調臟腑勞損風邪冷氣藴蓄在内攻於脾胃脾胃既¶
虛為邪所乗則不能消任五穀故不能食也　薛經云¶
胃乃脾之剛脾乃胃之柔傷胃則脾無所禀受傷脾則¶
不能為胃運化是以脾胃為之表裏藉飲食以滋養百¶
<pb:KR3e0078_WYG_059-49b>¶
脈者也竊謂前證若飲食所傷六君子湯(雜病/虛勞)勞役所¶
傷補中益氣湯(雜病傷/勞倦)若風寒所傷用人參理中湯(雜/病)¶
(霍/亂)木旺乗土六君加柴胡嘔吐腹痛或大便不實前湯¶
加木香胸膈虛痞或肚腹不利六君子湯欝怒傷損肝¶
脾歸脾湯(雜病/健忘)命門火衰八味丸(雜病/虛勞)仍審諸經錯雜¶
之邪而治之假如不能食而肌肉削乃脾胃經本病右闗¶
脈緩而弱乃脾胃之本脈若見弦緊或四肢滿閉淋溲¶
便難轉筋此肝之脾胃病也若兼洪大或肌熱煩熱面¶
<pb:KR3e0078_WYG_059-50a>¶
赤此心之脾胃病也若兼浮澁或氣短喘急咳嗽痰盛¶
此肺之脾胃病也若兼沈細或善恐善欠此腎之脾胃¶
病也各當於本經藥中加兼證之藥此東垣先生之治¶
法也　一婦人停食飽悶或用人參養胃湯木香㯽榔¶
丸而泄瀉吐痰腹中成塊又與二陳黄連厚朴反加腹¶
脹不食余以為脾胃氣虛不能消磨用補中益氣加茯¶
苓半夏五十餘劑脾胃健而諸症痊　一婦人飲食毎¶
用碗許若稍加非大便不實必吞酸噯腐或用二陳黄¶
<pb:KR3e0078_WYG_059-50b>¶
連枳實反加内熱作嘔余曰此末傳寒中不信仍作火¶
治虛證悉至月經不止余用六君加炮薑木香數劑諸¶
證漸退又以補中益氣加炮薑木香茯苓半夏數劑全¶
愈後因飲食勞倦兼以怒氣飲食頓少元氣頓怯仍用¶
前藥更加發熱脈洪大按之而虛兩尺如無此命門火衰¶
用補中益氣加薑桂及八味丸兼服兩月餘諸症尋愈¶
此症若因中氣虛弱用人參理中湯或六君子加木香¶
炮薑不應用左金丸(兩脇/脹痛)或越鞠丸(雜病/欝)虛寒加附子¶
<pb:KR3e0078_WYG_059-51a>¶
理中湯(中寒/)無有不愈　一婦人飲食後或腹脹或吞¶
酸自服枳术丸飲食日少胸膈痞滿腿内酸痛畏見風¶
寒或用養胃湯腿痛浮腫益盛月經不行余以為欝結¶
所傷脾虛濕熱下注侵晨用四君子芎歸二陳午後以¶
前湯送越鞠丸諸證漸愈又方用歸脾八珍湯兼服兩¶
月餘而經行　一婦人胸滿少食或腹脹吞酸或經候¶
不調此中氣虛而不能施化也用補中益氣加砂仁香¶
附煨薑而飲食進更以六君芎歸貝母桔梗而經自調¶
<pb:KR3e0078_WYG_059-51b>¶
　一婦人年三十餘忽不進食日飲清茶水菓三年餘¶
矣余謂脾氣欝結用歸脾加吳茱茰四劑遂飲食如常¶
若人脾腎虛而不飲食當以四神丸治之　一婦人不¶
進飲食二年矣日飲清茶菓品之類肝脾二脈弦浮按¶
之微而結滯余謂肝脾氣欝用六君木香吳茱下痰積¶
甚多飲食頓進形體始瘦卧牀月餘仍服六君之類而¶
康¶
草豆蔲散　治婦人血風冷氣攻脾胃嘔逆不納飲食¶
<pb:KR3e0078_WYG_059-52a>¶
　　草豆蔲(去/皮)白茯苓(去/皮)枇杷葉(炙/)半夏(湯洗七次切/作片各七錢)¶
　　(半/)高良薑　白术(去/蘆)縮砂仁　桂心　木香　青¶
　　骨皮(去/白)甘草(炙各/半兩)人參(去蘆/一兩)　為㕮咀毎服五錢¶
　水一中盞半生薑七片煎至一大盞去滓温服不拘¶
　時候¶
訶梨勒散　治婦人血風氣攻脾胃腹脇妨悶四肢煩¶
　疼或時痰逆不下飲食　訶棃勒皮　陳橘皮(各一/兩去)¶
　　(白/)半夏(湯洗七/次切片)人參(去/蘆)桂心　白术(去/蘆)細辛(去苗/土)¶
<pb:KR3e0078_WYG_059-52b>¶
　　當歸(炒去/蘆)甘草(炙各/半兩)藿香　赤茯苓(去/皮)芎藭(各七/錢半)¶
　右製煎服法同前¶
神麴丸　治婦人血風氣攻脾胃腹脇脹滿不思飲食¶
　　神麴　白术(去/蘆)附子(炮去/皮臍)枳實(麩炒/去穰)訶梨勒皮¶
　　桂心　食茱茰　木香　陳橘皮(去/白)人參(去蘆各/一兩)¶
　　桔梗(去/蘆)乾薑(炮各/半兩)　研為細末酒煮麵糊和丸梧¶
　桐子大毎服三十丸空心食前生薑湯下日進二¶
　服¶
<pb:KR3e0078_WYG_059-53a>¶
進食散　李潛云治脾胃虛寒不思飲食及乆病人脾¶
　胃虚全不入食者只兩服能食(陳云此方既有川烏/治血風攻脾不食豈)¶
　(無良/驗)　青皮　陳皮　粉草　桂心　良薑(各二/錢半)川¶
　　烏頭(炮去/皮尖)草豆蔲仁(各三/枚)訶子(去核/五枚)　研為細末¶
　毎服一錢水一盞生薑三片煎七分温服¶
　　　身體骨節疼痛¶
大婦人血風身體骨莭疼痛者由體虛氣血不調為風¶
所侵故也其狀風邪在於皮膚肌肉歴於骨節邪氣與¶
<pb:KR3e0078_WYG_059-53b>¶
正氣交擊故令疼痛也　薛東垣先生云飲食失莭脾¶
胃虛弱乃血所生病故口中津液不行若火熱來乘土¶
位故肢體發熱作渴若肝經血熱用四物(雜病/虛勞)羌活黄¶
芩黄蘗肝經血虛用逍遙散(調/經)山梔川芎風濕兼痰用¶
四物南星半夏羌活蒼术風濕傷脾用羌活勝濕湯(雜/病)¶
(腰/痛)暑濕傷氣用清燥湯(雜病/傷暑)氣欝肝脾用四君木香枳¶
殻㯽榔胃氣受傷用補中益氣湯(雜病傷/勞倦)瘀血流注用¶
四物桃仁紅花骨痛筋攣用當歸沒藥丸(本/條)倦怠無力¶
<pb:KR3e0078_WYG_059-54a>¶
用補中益氣羌活川芎　一婦人自汗盜汗發熱晡熱¶
體倦少食月經不調吐痰甚多二年後遍身作痛隂雨¶
益甚此氣虛而風寒所乗用小續命湯疼痛頓止又用¶
補中益氣加味歸脾三十餘劑諸證悉愈　一婦人月¶
經不調且素有痛風遇勞必作用衆手重按痛稍止此¶
血氣俱虛用十全大補(雜病/虛勞)加獨活而痛痊用六味丸¶
(雜病/虚勞)逍遙散而經調　一婦人肢體作痛面色痿黄時¶
或赤白發熱惡寒吐瀉食少腹痛脇脹月經不時或如¶
<pb:KR3e0078_WYG_059-54b>¶
崩漏或痰盛喘嗽頭目眩痛或五心煩熱口渴飲湯或¶
健忘驚悸盜汗無寐等證卧牀年許悉屬肝脾虧損氣¶
血不足所致用十全大補加味歸脾兼服月餘諸證悉¶
痊¶
芎藭散　治婦人血風身體骨節疼痛心膈壅滯少思¶
　飲食　川芎(一/兩)赤茯苓(去/皮)赤芍藥　酸棗仁(炒/)桂心¶
　　當歸(去/蘆)木香　牛膝(酒浸各/七錢半)羌活(去/蘆)枳殻(去穰/麩炒)甘¶
　　草(各半/兩炙)　上為㕮咀毎服三錢水一大盞半薑五¶
<pb:KR3e0078_WYG_059-55a>¶
　片煎至一大盞去滓熱服不拘時候¶
海桐皮散　治婦人血風身體骨節疼痛¶
　　海桐皮　桂心　白芷　當歸(去/蘆)漏蘆　川芎¶
　　羚羊角(屑各/一兩)赤芍藥　没藥(另/研)川大黄(炒/)木香¶
　　㯽榔(各半/兩)　研為細末毎服二錢温酒調下不拘¶
　時¶
虎骨散　治婦人血風攻疰身體疼痛　虎脛骨(一兩/半酥)¶
　　(炙/)麝香(二錢半/另研)桂心　川芎　海桐皮　當歸(去/蘆)¶
<pb:KR3e0078_WYG_059-55b>¶
　　牛膝(酒/浸)天麻　附子(炮去/皮臍)骨碎補　没藥(另/研)琥珀¶
　　(另研/一兩)羌活(去/蘆)木香(各半/兩)　研為細末入研藥令勻¶
　毎服二錢温酒調下不拘時候日進二服¶
何首烏散　治婦人血風身體骨節疼痛或手足麻痺¶
　腰骻沈重牽拽不隨並皆治之　何首烏　羌活(去/蘆)¶
　　當歸(炒去/蘆)赤箭　附子(炮去/皮臍)桂心　赤芍藥　芎¶
　　藭　羚羊角屑(各七/錢半)葳靈仙　牛膝(酒浸各/一兩)防風¶
　　(半兩/去蘆)　研為細末毎服二錢豆淋酒調下不拘時¶
<pb:KR3e0078_WYG_059-56a>¶
通靈丸　治男子婦人手足疼痛風走注痛不可忍¶
　　白附子(炮/)殭蠶(炒各/一兩)全蝎(半兩/炒)麝香(另研/一字)　研為¶
　細末煉蜜和丸如梧桐子大毎服二三十丸温酒送¶
　下日進三服不拘時¶
當歸沒藥丸　治婦人血風血氣腹脇刺痛筋攣骨痺¶
　手足麻木皮膚瘙痒並皆服之　當歸(去/蘆)五靈脂(炒/各)¶
　　(一/兩)没藥(半兩/另研)　研為細末醋糊和丸如梧桐子大¶
　毎服三十九空心温酒送下生薑湯亦可日進二¶
<pb:KR3e0078_WYG_059-56b>¶
　服¶
四生丸　治血風骨節疼痛舉臂不起行履艱難遍身¶
　麻痺　白殭蠶(炒/)地龍(去/土)白附子(生/)五靈脂(炒/)草烏¶
　　頭(去皮尖生/各等分)　研為細末以米糊丸梧桐子大毎¶
　服二十丸温酒送下或作末酒調半錢亦可日進二¶
　服不拘時候¶
羚羊角散　治血風身體疼痛手足無力心神壅悶¶
　　羚羊角屑　酸棗仁(炒/)生乾地黄　㯽榔(各一/兩)五¶
<pb:KR3e0078_WYG_059-57a>¶
　　加皮　防風　赤芍藥　當歸　骨碎補(炒去/毛)海¶
　　桐皮　川芎(各七/錢半)甘草(半/兩)　研為末毎服二錢温¶
　酒調下¶
羌活勝濕湯　治頭痛脊痛腰似折項似拔　羌活¶
　　獨活(各一/錢)藁本　防風　甘草(炙各/半錢)蔓荆子　川¶
　　芎(各二/分)　用水煎服如身重腰沈沈然是濕熱也¶
　加黄檗(一/錢)附子(半/錢)蒼术(二錢/)¶
　　　走疰痛¶
<pb:KR3e0078_WYG_059-57b>¶
大夫婦人體虛受風邪之氣隨血而行或淫溢皮膚卒¶
然掣痛遊走無有常處故名為走疰也加減小續命湯¶
主之　薛東垣云若人身體沈重走疰疼痛此濕熱相¶
搏或風熱欝而不得伸附著於有形也是證多因飲食¶
起居失莭或因七情勞役失宜脾胃虧損腠理不密外¶
邪所侵以致内熱晡熱自汗盜汗或經候不調飲食不¶
甘治法濕熱腫痛者清燥湯(雜病/傷暑)兼痰佐以二陳湯(雜/病)¶
(痰/飲)肝火作痛者加味逍遙散脾欝作痛者加味歸脾湯¶
<pb:KR3e0078_WYG_059-58a>¶
血虚作痛者四物湯氣虛作痛者四君子湯氣血俱虛¶
者八珎湯俱加羌活川芎月經先期而痛者加味逍遙¶
散頭眩倦怠而痛者補中益氣湯大抵按之痛甚者病¶
氣實按之痛緩者元氣虚勞役而痛者亦元氣虛也飲¶
食失宜而痛者脾氣虚也惱怒而痛者肝火盛也若晝¶
輕而夜重者血分病也　一婦人歴節發熱作渴飲食¶
少思月經過期其脈舉之洪大按之微細用附子八物¶
湯四劑而痛止用加味逍遙而元氣復用六味丸而月¶
<pb:KR3e0078_WYG_059-58b>¶
經調　一婦人體肥胖素有熱月經先期患痛風下體¶
微腫痛甚則小便頻數身重脈緩此風濕血虛有熱用¶
羌活勝濕湯二劑腫痛漸愈用清燥湯數劑小便漸清¶
用加味逍遙散内熱漸愈又為飲食停滯發熱仍痛面¶
目浮腫用六君加柴胡升麻而愈又因怒氣小腹痞悶¶
寒熱嘔吐用前藥加山梔木香而安惟小腹下墜似欲¶
去後此脾氣下陷用補中益氣而愈後因勞役怒氣作¶
嘔吐痰遍身腫痛經行寒熱此肝木侮脾土用六君加¶
<pb:KR3e0078_WYG_059-59a>¶
柴胡山梔腫痛嘔吐悉退後用補中益氣而安　一婦¶
人飲食少思畏風寒患痛風嘔吐寒熱脈弦緊用附子¶
八物湯而四肢痛愈用獨活寄生湯而腰痛漸痊惟兩膝¶
腫痛用大防風湯而痛漸愈用歸脾逍遙而元氣復¶
没藥散　治婦人血風走疰肢節疼痛發時來往不定¶
　　没藥(另/研)芎藭　當歸(炒去/蘆)桂心　漏蘆(去/蘆)木香(各/半)¶
　　(兩/)白芷　琥珀(叧/研)地龍(去土微炒/各七錢半)安息香(另/研)麝香¶
　　(另細研末/各二錢半)　為細末入研藥拌勻毎服一錢温酒¶
<pb:KR3e0078_WYG_059-59b>¶
　調下不拘時¶
琥珀散　治婦人血風走疰疼痛來往疼痛　琥珀(另/研)¶
　　當歸(去/蘆)牛膝(酒/浸)羌活(去/蘆)川大黄(剉微炒各/七錢半)桂心(一/兩)¶
　　没藥(另/研)乾漆(炒烟/盡)𤣥胡索　防風(去/蘆)羚羊角(屑各/半兩)¶
　右為細末毎服二錢温酒調下不拘時日進二服¶
虎骨散　治婦人血風走疰疼痛痛不可忍　虎脛骨¶
　　(二兩/酥炙)乾蝎(炒/)琥珀(另研各/半兩)當歸(炒/)葳靈仙　牛膝¶
　　(酒/浸)羌活(去/蘆)桂心(各一/兩)漏蘆(去/蘆)芎藭　没藥(叧研各/七錢半)¶
<pb:KR3e0078_WYG_059-60a>¶
　右為細末毎服二錢温酒調下不拘時候日進二服¶
雄黄散　治婦人血風走疰疼痛　雄黄(研水/飛)血竭(另/研)¶
　　赤箭　側子(炮去/皮臍)桂心　没藥(另/研)木香　白芥子¶
　　地龍(炒去/土)蛜蝌(各半兩/生用)麝香(二錢半/另研)烏蛇(二兩酒/浸去皮)¶
　　(骨炒/微黄)　研為細末入研藥更研令勻毎服二錢熱¶
　酒調下不拘時候日進二服¶
漏蘆散　治婦人血風走疰疼痛無有常處　漏蘆¶
　　當歸　牛膝(各三/分)桂心　地龍(去/土)防風　羌活¶
<pb:KR3e0078_WYG_059-60b>¶
　　白芷　没藥(研/)甜瓜子(各半/兩)虎脛骨(酥/炙)敗龜板(醋/炙)¶
　　(各一/兩)　研為細末毎服二錢熱酒調下無時¶
四生丸(見前/)¶
麝香丸　治白虎歴節諸風疼痛遊走不定狀如蟲¶
　齧晝靜夜劇及一切手足不測疼痛　大八角川烏¶
　　頭(三枚去皮/尖生用)生全蝎(二十/箇)生黑豆(二十/粒)生地龍(去/土)¶
　　(半/兩)　研為細末入麝香一字同研停糯米糊為丸¶
　如菉豆大毎服七丸甚者十丸夜卧令鬲空温酒吞¶
<pb:KR3e0078_WYG_059-61a>¶
　下微出冷汗一身便瘥許學士云予得此方凡是歴¶
　節及不測疼痛一二服便瘥在歙州日有一貴家婦¶
　人遍身走注疼痛至夜則發如蟲齧其肌多作鬼邪¶
　治予曰此正歴節病也三服效¶
芍藥知母湯(三/因)　治諸肢節疼痛身體魁瘰脚腫如脱¶
　頭眩短氣温温欲吐　桂心　知母　防風(各四/兩)芍¶
　　藥　麻黄(去根/節)甘草(各三/兩)附子(二兩/炮)　為㕮咀毎¶
　服四錢水一盞半生薑五片煎七分去滓空心服¶
<pb:KR3e0078_WYG_059-61b>¶
　一方有白术川芎杏仁半夏¶
附子八物湯　治風歴節疼痛四肢如鎚鎩不可忍¶
　　附子　乾薑　芍藥　茯苓　人參　甘草　桂¶
　　心(各三/兩)白术(四/兩)　為㕮咀毎服四錢水二大盞煎¶
　　七分去滓食前服一方去桂用乾地黄二兩¶
獨活寄生湯(方見雜/病腰痛)¶
小續命湯　治白虎歴節痛不可忍(方見雜/病中風)¶
　陳一婦人先自兩足踝骨痛不可忍次日流上於膝¶
<pb:KR3e0078_WYG_059-62a>¶
　三日流於髀骨甚疼至於肩肩流於肘肘流於後溪¶
　或如鎚鍛或如蟲竄痛不可忍晝靜夜劇服諸藥無¶
　効召僕診之六脈緊予曰此真歴節證也非解散之¶
　藥不能愈但用小續命湯一劑而痊　又鄧安人夏¶
　月亦病歴莭痛不可忍諸藥無効召僕診之人迎與¶
　心脈虛此因中暑而得合先服酒蒸黄連丸衆醫莫¶
　不笑用此藥服一貼即愈自後與人良驗¶
治婦人血風走㾏腰膝骨莭疼痛不可忍　附子(生/)薰¶
<pb:KR3e0078_WYG_059-62b>¶
　　陸香　杏仁(研/)桂心　當歸　芸薹子　芫花¶
　　巴豆(去皮各/一兩)松脂(一兩/半)　研為細末鎔黄蠟五兩¶
　攪和諸藥揑作片子包裹痛處立効¶
又方　芫花　桂心(各一/兩)漢椒(二/兩)桑根白皮(三/兩)芸薹子¶
　　栁蚛屑(各五/兩)　研為細末用醋一升拌和蒸令熱¶
　用青布裹熨痛處冷即更入醋蒸用之¶
治婦人血風走疰腰胯脚膝疼痛　天仙子　川烏頭¶
　　(生/)附子(生各/一兩)　研為細末以酒煎成膏攤於帛上¶
<pb:KR3e0078_WYG_059-63a>¶
　敷貼痛處多年者不過三上效¶
　¶
　¶
　¶
　¶
　¶
　¶
　¶
<pb:KR3e0078_WYG_059-63b>¶
　¶
　¶
　¶
　¶
　¶
　¶
　¶
　證治準繩卷五十九¶
