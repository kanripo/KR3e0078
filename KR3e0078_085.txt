# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.983264
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷八十五
<pb:KR3e0078_WYG_085-1a>¶
欽定四庫全書¶
　證治凖繩卷八十五¶
　　　　　　　　　　　　明　王肯堂　撰¶
　㓜科¶
　　心臓門¶
　　　渴¶
萬痘疹渴者裏熱也盖三焦者水穀之道路津液者水¶
穀之精華變化流行以灌溉乎三焦也瘡疹之火起之¶
<pb:KR3e0078_WYG_085-1b>¶
於内銷爍水穀不得以變化津液灌溉臓腑故渴也又¶
瘡本稠宻津液外洩化為膿漿不能滋養真氣亦渴也¶
小渴者常病不須治之大渴者視其虚實以法治之切¶
不可以冷水紅柿梨橘西𤓰等物與之恐損脾胃致生¶
災異也　薛前證若二便自調飲食温和口渴飲湯手¶
足不熱是為虛熱不可食生冷之物若二便秘結飲食¶
喜冷口渴飲水手足竝熱是為實熱可與冷水飲之凡¶
痘出而熱未止者既出盡則熱自止¶
<pb:KR3e0078_WYG_085-2a>¶
如發熱時便大渴者熱在裏也葛根解毒湯主之不止¶
更加黄連以瀉心火之有餘黄檗知母以滋腎水之不¶
足舌潤則生舌如芒刺則死盖舌乃心之苗少隂之脉¶
榮於苦也如發熱自利而渴者津液不足也黄芩湯加¶
人參白术麥門冬主之　丹溪云初熱煩躁渴引飲者¶
急以凉藥解其標　錢氏云身熱煩渴腹滿而喘大小¶
便澀而赤悶亂大吐此當利小便不瘥者宣風散下之¶
葛根解毒湯　葛粉　天花粉　麥門冬　生地黄¶
<pb:KR3e0078_WYG_085-2b>¶
　　升麻(各等/分)甘草(減半/)¶
　右剉細取糯米泔水一盞煎七分去查入茅根自然¶
　汁一合服之¶
黄芩湯(痘泄利/)　五苓散(驚/)　宣風散(痘發熱/)¶
如瘡已出或起發或收靨一向渴不止者人參麥門冬¶
散主之¶
海蔵云若身熱小渴者六味人參麥門冬散治之如不¶
愈或身熱大渴者七味人參白术散治之又不愈十一¶
<pb:KR3e0078_WYG_085-3a>¶
味木香散¶
人參麥門冬散¶
　　麥門冬　葛粉(各貳/錢)人參　甘草　升麻　白术¶
　　(各壹/錢)¶
　右剉細加粳米一合淡竹葉七片水一盞煎米熟去¶
　查温服¶
六味人參麥門冬散¶
　　麥門冬(去心/壹兩)人參(去蘆/)甘草(炙/)陳皮　白术　厚¶
<pb:KR3e0078_WYG_085-3b>¶
　　朴(薑製各/半兩)¶
　右㕮咀每服三錢水一盞煎至六分去渣温服虚人¶
　減厚朴¶
龎氏地黄膏(見形/)¶
退火回生散　治痘血熱枯澀發渴　滑石　辰砂(各/壹)¶
　　(錢/)氷片(叄釐/)¶
　右為細末冷水調服一分睡片時必轉紅活矣¶
如能食而渴者肺熱也經曰心移熱於肺𫝊為膈消由¶
<pb:KR3e0078_WYG_085-4a>¶
心火上炎乗於肺金薫蒸焦膈傳耗津液故渴也治在¶
上焦人參白虎湯加黄連主之¶
人參白虎湯(又名化/&KR0146;湯)　人參　甘草(各壹/錢)知母(三錢/)¶
　　石膏(五錢/)粳米(壹合/)¶
　右剉細水二盞煎待米熟去渣温服無時¶
竹葉石膏湯　治痘瘡表裏俱虚胸中煩悶小便赤澀¶
　多渴成赤癍點者又宜服犀角散　石膏　知母(各/貳)¶
　　(兩/)麥門冬　甘草(各壹/兩)¶
<pb:KR3e0078_WYG_085-4b>¶
　右剉散每服三錢水一盞淡竹葉一握煎半盞温服¶
　不拘時¶
麥門冬湯　治癍疹煩渴吐㵼及痂後餘熱　麥門冬¶
　　(壹/錢)人參(壹/錢)甘菊(壹/錢)赤芍藥(壹/錢)赤茯苓(壹/錢)升麻(壹/錢)甘¶
　　草(伍/分)石膏(叄/錢)¶
　右用水煎服¶
如不能食而渴者脾虚也叔和云口乾饒飲水多食亦¶
饑虚由脾素弱不能為胃行其津液故渴也治在中焦¶
<pb:KR3e0078_WYG_085-5a>¶
參苓白术散主之¶
人參白术散(又名參苓白术散/)¶
　　人參　白术　藿香　木香　甘草　白茯苓(各/壹)¶
　　(錢/)乾葛(貳錢/)¶
　右剉細加生薑一片水一盞煎七分去渣温服無時¶
丹陳十妹年廿歲出痘而有孕七箇半月大渴不甚出¶
　透寒熱交作血虛氣虚　人參　白术　黄耆　陳¶
　皮　甘草(炙/)當歸身(各壹/錢)薑三片酒水各半盞煎服¶
<pb:KR3e0078_WYG_085-5b>¶
自利而渴輕則人參白术散甚則陳氏木香散自利而¶
渇者邪𫝊腎也正理論云自利而渴者屬少隂虚故引¶
水自救盖腎主五液其脉絡於肺繫舌本邪𫝊於腎則¶
開闔不司故自利利則津液下走腎水乾不能上潤於¶
舌故大渴也治在下焦宜温之陳氏異攻散主之(出不/快)¶
　靣白腹脹自利而渴者陳氏十一味木香散主之¶
文中云腹脹渴者㵼渴者足指冷渴者驚悸渴者身温¶
渴者身熱靣㿠白色渴者寒戰渴不止者氣急咬牙渴¶
<pb:KR3e0078_WYG_085-6a>¶
者飲水轉水㵼不已者已上九證即非熱也乃津液少¶
脾胃肌肉虚故也宜木香散治之如不愈更加丁香官¶
桂(此説必加審用之脹渴㵼渴驚悸渴寒/戰渴咬牙渴亦多屬熱者不可不察)如渴而大便¶
秘者宜利之四順清凉飲主之(熱/)　海蔵云瘡疹大腸¶
閉澀或發熱四君子加𤓰蔞根桔梗主之　痘子稠宻¶
津液少者十全大補湯(汗/)¶
生脉散　止煩渴首尾通用¶
　　人參　五味子　麥門冬　水煎當茶飲¶
<pb:KR3e0078_WYG_085-6b>¶
神功散　治痘作渴　人參　黄耆　甘草　牛蒡子¶
　　紅花　生地黄　前胡　紫草　白芍藥¶
　右水煎服¶
紅花湯　治同上　紅花或子隨意煎湯飲其渴即止¶
　縱口中如煙飲之即止　加牛蒡子尤妙¶
　　　煩躁¶
萬煩者擾擾而煩躁者憒躁之躁合而言之煩躁皆熱¶
也析而分之煩陽也熱之輕者躁隂也熱之甚者難知¶
<pb:KR3e0078_WYG_085-7a>¶
集曰火入於肺煩也火入於腎躁也瘡疹煩躁須宜忌¶
之若吐利厥逆腹脹喘促而煩躁者昏不知人譫妄狂¶
擾而煩躁者謂之悶亂皆不治之證　凡痘瘡出不快¶
發不透靨不齊有煩躁者此有二證如靣黄大便色黒¶
煩躁喘渴或如狂或喜忘腹脹或痛此為有瘀血在裏¶
也宜當歸丸(痘便/悶)或四順清凉飲(發熱/)並加桃仁泥紅¶
花甚者桃仁承氣湯主之(失/血)如便血下黒糞而又睡不¶
醒心為血之主睡不醒則心之神昏矣𤣥參地黄湯(失/血)¶
<pb:KR3e0078_WYG_085-7b>¶
加木通麥門冬若無靣黄屎黒如狂喜忘之證只大便¶
不通煩躁腹脹者此有燥屎也此却真狂譫妄以三黄¶
丸四順清凉飲(俱發/熱)三乙承氣湯當歸丸膽導法(俱便/悶)¶
看病輕重擇而用之如偏熱不可下之說以致䧟伏而¶
死者醫之咎也　薛東垣云火入於心則煩入於腎則¶
躁皆心火為之盖火旺則金燥水虧故心腎合而為躁¶
宜用梔子豆䜴湯凡痘瘡盛作之時必令心火有所導¶
引茍或毒氣出而未盡遂生煩躁以生黒豆煎湯或生¶
<pb:KR3e0078_WYG_085-8a>¶
犀磨汁飲之亦可若津液不足虚煩不得卧者活人酸¶
棗仁湯此證多因脾胃氣虚或服尅伐之劑所致但當¶
調補中氣為善　萬如肺熱而煩者坐卧不安審於何¶
時若初發熱便煩者此毒火内鬱人參白虎湯(發/熱)加梔¶
子仁主之若瘡發見猶煩者此毒伏於内未盡出也消¶
毒飲(見/形)奪命丹(起/發)合而服之若瘡出盡又已起發猶煩¶
者此内熱也牛黄清心丸主之　如腎熱而躁者必曽¶
自利輕則陳氏木香散(㵼/)甚則陳氏異攻散(見/形)主之¶
<pb:KR3e0078_WYG_085-8b>¶
如揚手擲足欲去衣被者此熱甚於表也羗活湯主之¶
㵼青丸去大黄加甘草　如神識昏迷反覆顛倒者此¶
熱甚於裏也導赤散(心/)牛黄清心丸合而治之　吐利¶
不食而煩躁者正氣虚也陳氏木香散主之　如晝日¶
煩躁夜則安靜者此陽盛於晝至夜則陽氣退而安靜¶
也人參白虎湯加梔子仁主之　如晝日明了夜則煩¶
躁者此陽䧟入於隂夜則隂盛隂陽交爭故煩躁也四¶
物湯加梔子仁主之¶
<pb:KR3e0078_WYG_085-9a>¶
活人酸棗仁湯　治痘疹虚煩驚悸不得眠¶
　　酸棗仁(炒/)甘草(炙/)知母(炒/)白茯苓　麥門冬(去心/)¶
　　川芎　乾薑(炒各叄分/)¶
　右水煎温服兒大倍之¶
梔子豆䜴湯　山梔(四箇/)豆豉(半兩/)¶
　右水二盞先煮梔子一盞内豆䜴煎至七分去涬温¶
　服得快吐即止¶
黄連解毒湯　治發癍熱甚心煩不得眠　黄連　黄¶
<pb:KR3e0078_WYG_085-9b>¶
　　芩　黄檗　山梔(各等/分)¶
　右每四錢水二鍾煎五分温服　若癍毒甚者加青¶
　黛壹錢調入湯内服之　凡脉弦數内外熱甚譫語¶
　者合小柴胡湯主之　若脉洪數内外熱甚舌燥煩¶
　渴者合化癍湯主之¶
牛黄清心丸¶
　　黄連(五錢/生)黄芩　山梔仁(各叄/錢)鬱金(貳錢/)辰砂(壹/錢)¶
　　(半/)牛黄(貳分/半)¶
<pb:KR3e0078_WYG_085-10a>¶
　共研細末臘雪調麫糊丸如黍米大每服七八丸燈¶
　心湯送下¶
人參蟬蜕散　治小便不利痘瘡不發煩躁作渴咬牙¶
　喘滿¶
　　人參　蟬蜕　白芍藥　木通　赤茯苓　甘草¶
　　紫草茸¶
　右每服三四錢水煎¶
人參竹葉湯　治虚煩不得寐或兼自汗¶
<pb:KR3e0078_WYG_085-10b>¶
　　人參　竹葉　甘草(各貳/錢)半夏(二錢/五分)小麥　麥門¶
　　冬(各壹錢/五分)¶
　右每服二三錢薑二片粳米一撮水煎服¶
　　　譫妄¶
譫多言也妄虚妄也譫妄者妄有聞見而語言無倫也¶
皆邪氣熾盛正氣虚弱神識不清之所致夫言為心聲¶
心熱則多言睡中呢喃者熱之微也寤而語言差謬熱¶
則甚矣亦有胃熱而譫語者大便必鞕數日不更衣方¶
<pb:KR3e0078_WYG_085-11a>¶
是　薛陳文宿先生云痘紫色頂䧟心煩狂躁氣喘妄¶
語或如見鬼神内熱便袐者宜用龍腦膏子豬尾膏如¶
無内熱大便不實不可輕服竊前證多因初起熱盛之¶
時失於解利所致亦有因痘毒未盡有因胃經有熱有¶
因肺胃有熱有因心脾有熱煩躁痘裂出血便血衂血¶
屎黑痕赤詳見各證大凡作渴發熱手足指冷或大便¶
秘結者内有熱也切不可禁其飲水觀張子和述水中¶
兒事良可驗矣蓋熱極故得水而生也　一小兒痘疹¶
<pb:KR3e0078_WYG_085-11b>¶
狂喘熱渴飲冷痰涎不利先君用十六味清膈飲犀角¶
地黄湯而痊　一小兒出痘發狂作渴飲冷此上焦熱¶
熾也用黄連解毒湯芹菜汁而止又用紫草快癍湯將¶
靨因間藥餌三日色黒倒靨用紫草散渴止又用人參¶
白术散而痊　一小兒痘愈後時發狂兼喘發過靣色¶
黄白手足並冷此脾胃虚弱也余用補中八珍二湯各¶
三十餘劑或云當先降火邪而後補元氣乃服芩連朴¶
硝之類汗吐不止而歿¶
<pb:KR3e0078_WYG_085-12a>¶
初發熱便妄有所見聞妄言如見鬼狀此為惡候盖毒¶
攻於裏心志昏惑神識不清而然况小兒神氣怯弱鬼¶
魅易侵又厲鬼常乗疫氣而行乗人之虚而疰之故凡¶
痘疹妄見妄聞妄言如見鬼者不可治也須審發於何¶
蔵如目直視手尋衣領亂捻物此發於肝為亡魂悶亂¶
喘促手搯眉目鼻靣此發於肺為亡魄上竄咬牙多呌¶
哭驚悸或不能言此發於心為䘮神困睡手足瘈瘲不¶
思飲食此發於脾為失意目無精光畏明欲墜下而縮¶
<pb:KR3e0078_WYG_085-12b>¶
身此發於腎為失志故曰真蔵見者不治　或發熱時¶
無此證因大便秘結却有之此内熱也先以宣風散(發/)¶
(熱/)解利其熱後以導赤散(心/)送下牛黄清心丸(驚/)或粉¶
紅丸(驚/)以鎮其神病已者可治連作不已者勿治　如¶
胃中有燥屎三五日未更衣者宜滌腸解毒宜四順清¶
凉飲三黄丸(俱發/熱)主之　如初發熱狂亂大便自調者¶
五苓散加辰砂主之大便袐者輕則三黄丸甚則承氣¶
湯主之　如起發成漿欲靨之時忽然神昏譫語者此¶
<pb:KR3e0078_WYG_085-13a>¶
由瘡本稠宻精血外耗不能養神宜養血㵼火安神丸¶
主之¶
安神丸　黄連　當歸身　麥門冬　白茯神　甘草¶
　　(各兩/半)硃砂(壹兩/)龍腦(貳分/半)¶
　右為末湯浸蒸餅和豶豬心血搗勻丸如黍米大每¶
　服十丸燈心湯下¶
梔子仁湯　煩躁譫語驚狂發癍　梔子仁　黄芩¶
　　石膏(各貳/錢)知母　杏仁(各壹/錢半)大青柴胡　豆䜴¶
<pb:KR3e0078_WYG_085-13b>¶
　　赤芍藥(各一/錢)升麻(八/分)甘草(五/分)¶
　右水煎服如昏不知人語言無倫者死經曰衣被不¶
歛言語不避親疎者神明之亂也故不可治　如初發¶
熱便妄有聞見狀如見鬼而恐怖者不治此證自始至¶
終皆不可有乃神志俱䘮軀殻徒存不過引日而已¶
　　　驚搐¶
錢瘡疹搐由風火相勝也惟癍疹能作搐疹為脾所生¶
脾虚而肝旺乗之木來勝土熱氣相擊動於心神心喜¶
<pb:KR3e0078_WYG_085-14a>¶
為熱神氣不安因搐成癎癍子為心所生心生熱熱則¶
生風風屬於肝二蔵相摶風火相爭故發搐也治之當¶
㵼心肝補其母栝蔞湯主之(方見/驚)　海蔵云諸痛癢瘡¶
皆屬於心火無論虚實皆從心火上說脾虚則肝乗之¶
肝與心火相合故用栝蔞湯若脾土實火旺逆乗而成¶
癎者此實邪也便結者㵼清丸便軟者㵼青湯亦當以¶
脉别之　翁經曰諸風掉眩皆屬肝木然痘出之始雖¶
有四蔵心實主之心火熱盛肺金受尅不能制伏肝木¶
<pb:KR3e0078_WYG_085-14b>¶
熱則生風風火相搏神氣不安故發驚搐醫者當辨痘¶
疹驚搐不可遽投凉心之藥茍不審而㮣以驚藥治之¶
則心寒而肌歛毒氣内䧟痘何由而出也治法當平肝¶
木利小便為切要㵼肝則風去利小便則心熱退風熱¶
既定則痘隨出而驚搐自愈矣然痘先驚者多吉痘後¶
驚者多㓙何也痘未出之先熱藴於内故作驚搐痘出¶
驚止而無疑滯故吉痘出之後氣血虚弱復感風寒熱¶
毒反滯又母敢輕易發散清利故㓙然有非痘證而慢¶
<pb:KR3e0078_WYG_085-15a>¶
驚者亦屬於肝而治法専理脾土何也或由平日或吐¶
或㵼脾土虚弱不能當肝木所尅此非肝木之本病也¶
治法只須温補脾土為主而肝木自寧譬如土薄而上¶
有大木不能乗載故無風而自動栽培者當厚填其土¶
使根深本固而自無風邪之害也痘後有此證者亦由¶
氣血虛極使然也必為難治　瘡疹論挾熱吐㵼不可投¶
燥藥傷寒身熱不可投凉藥瘡疹發搐不可投驚藥此¶
皆外同而内異盖瘡疹出於心驚搐亦出於心也瘡疹¶
<pb:KR3e0078_WYG_085-15b>¶
本熱熱則動心此理之自然也心火獨盛於上肺金受¶
火尅而不能制伏肝木熱則生風木氣盛則脾土哀熱¶
氣動於心神心喜為熱心蔵癍脾蔵疹㵼肝則風去利¶
小腸則熱退也風熱既退則驚搐自愈矣昧者不知投¶
以銀粉腦麝青黛硃砂硝石凉心損胃之藥則誤矣故¶
見證似驚風用藥當作瘡疹防之盖瘡疹之初似驚風¶
者多大抵瘡疹發驚必先咳嗽痰涎心悸煩躁嘔吐唇¶
紅頰赤發渴耳冷足冷脉數舌白如有此數證則銀粉¶
<pb:KR3e0078_WYG_085-16a>¶
等凉藥切不可用盖心凉則并損胃而毒氣歛伏又况¶
心主血寒則血凝而不行且中焦既凉上焦熱愈不降¶
何由運出又有小兒平常無病忽然發搐者必是瘡疹¶
尤當審諦盖毒氣内盛但當發散如惺惺散消毒散升¶
麻湯紅綿散兼以快氣利小便袪風等藥與之待其熱¶
氣得泄心氣亦自定矣或有風寒與内熱相搏而驚搐¶
者各隨證治如前法但加勻氣藥為妙張氏云瘡疹氣¶
勻即出快氣勻則榮衛無滯有毒亦散瘡疹當自出矣¶
<pb:KR3e0078_WYG_085-16b>¶
(諸方並/見初熱)　如大吐靣青唇眼動手足時搐慢脾風證也¶
宜小異功散(出/搐)加升柴木香乾薑治之　潔凡未出而¶
發搐者是外感風寒之邪内發心熱之所作也當用茶¶
粉下解毒丸犀角地黄湯主之　世治瘡痘欲出身熱¶
煩躁忽發驚搐宜驅風膏小如聖飲小便不通八正散¶
涎盛利驚丸抱龍丸量證施之　丹欲發瘡疹先身熱¶
驚跳搐搦此非驚風宜發散藥　薛前證痘疹未見而¶
先發搐者乃毒氣自心經出也若病勢輕緩或形氣虚¶
<pb:KR3e0078_WYG_085-17a>¶
弱者不宜用峻厲之劑恐元氣内損則毒氣内䧟而瘡¶
不能起發也或外感風寒之邪内因瘡疹之熱而相摶¶
或肝血虚火動而内生風當補元氣為主佐以見證之¶
劑然前方多峻厲之劑審有是證方可用須察其色赤¶
白而以脾胃為主虚則用温補實則用解毒　張痘瘡¶
始作未形見之間忽發驚搐是毒氣自心經而出也茍¶
不以内外證辨明之便用銀粉青黛等藥則心寒而毒¶
氣内䧟往往氣絶之際或隱癍方出已無及矣治法但¶
<pb:KR3e0078_WYG_085-17b>¶
當以導赤散加防風辰砂末與㵼青丸合而治之搐甚¶
者抱龍丸如再不止小便利者可治以導赤散送下牛¶
黄清心丸或粉紅丸小便不利者勿治¶
惺惺散(初熱/)　升麻湯(初熱/)¶
紅綿散　解表之藥¶
　　全蝎(伍箇/)麻黄(去節/)殭蠶　白芷　川芎　桔梗¶
　　天麻(各貳/錢)甘草　蘇木(各壹/錢)¶
　右為末每服一錢加紅綿少許水煎　有熱加荆芥¶
<pb:KR3e0078_WYG_085-18a>¶
　稍熱服　一方入薄荷葉三片好酒四五點同煎¶
羗活散調三製辰砂末加防風荆芥表之(方見初/熱證治)¶
世麻痘風搐方　人參　羗活　防風　殭蠶(醋/炒)南星¶
　　(薑/製)白附子(薑/製)甘草(炙/)¶
　右等分生薑三片水煎服其搐立止　右皆解表之¶
　劑潔古所謂外感風寒之邪丹溪所謂宜發散藥者¶
　是也¶
解毒丸　寒水石(研/)石膏(研各/壹兩)青黛(半兩/)¶
<pb:KR3e0078_WYG_085-18b>¶
　右以二石研細如粉入青黛和均湯浸蒸餅為丸如¶
　芡實大每服一丸食後新汲水化下或細嚼薑水下¶
　亦可三歲兒服半丸量歲數加減服之¶
犀角地黄湯(失血/)¶
柴胡二連丸　治肝經實火　柴胡　宣黄連　胡黄¶
　　連¶
　右為末糊丸桐子大每服二三十丸白湯下¶
　右解毒凉藥㵼肝火之劑有熱者宜之¶
<pb:KR3e0078_WYG_085-19a>¶
導赤散(心蔵/)　八正散(小便/不利)　一六散(熟/)¶
　右利小便之劑小便不利者宜之然㵼丙火以㵼肝¶
　之子乃治驚搐第一要法不獨小便不利者為當用¶
　也¶
紫草快癍散(即加減大紫草散有木/通無黄耆方見痘灰白)　東垣消毒散(即/消)¶
(毒救苦湯/見大法)　參耆四聖散(灌膿/)　八物湯(虚羸/)　柴胡¶
梔子散(即梔子清肝/散見五蔵熱)　地黄丸(腎蔵/)　小異功散(即四/君子)¶
(湯加/陳皮)　益氣湯(即補中/益氣湯)¶
<pb:KR3e0078_WYG_085-19b>¶
　右皆薛氏所用方大抵主於養脾補腎乃補虚例也¶
抱龍丸　牛黄清心丸(並見/驚搐)　粉紅丸(即温驚丸/見慢驚條)¶
　右鎮驚豁痰例痰涎潮壅及曽被外物驚者用之¶
錢癍疹病後欲發癎餘瘡難發癎以木勝脾木歸心故¶
也若涼驚用涼驚丸温驚用粉紅丸　萬痘後非時搐¶
搦者有二證一則心熱留而不去熱盛生風風火相𫝊¶
其人必喉中有痰目直上視靣赤引飲居處喜冷宜導¶
赤散㵼青丸清心㵼肝後以抱龍丸調之一則病後多¶
<pb:KR3e0078_WYG_085-20a>¶
食胃弱不能勝穀謂之食蒸發搐其人必潮熱大便酸¶
臭秘洩不調或嘔吐腹痛先以備急丸丁香脾積丸利¶
之後用木香大安丸錢氏異攻散調理取愈　薛一小¶
児痘痂脱盡因其穢氣用葱椒煎湯浴之發搐痰喘用¶
八珍加白殭蠶蟬蜕一劑痰喘頓止又用四君芎歸釣¶
藤鈎而搐止　一小児痘瘡色赤四肢發搐眉唇牽動¶
此心肝二經熱甚乗脾所致也用四君防風釣藤鈎而¶
痊　一小児痘後四肢發搐眉稜尤動小便頻數臉目¶
<pb:KR3e0078_WYG_085-20b>¶
青赤此肝經風熱用四物柴胡山梔少愈但四肢倦怠¶
飲食少思大便不實此脾氣受傷而未復也用四君升¶
麻當歸而痊　一小児痘後寅夘申酉時熱甚或兼搐¶
余謂寅夘時發熱此肝火本證申酉時發搐乃肝木侮¶
金先以四物白术茯苓釣藤鈎煎送柴胡二連丸而愈¶
夕用地黄丸朝用四君山梔柴胡及四君子加當歸而¶
痊　一小児痘瘡色赤發搐痰盛服抱龍丸而頓愈又¶
因母大怒児仍搐母服柴胡梔子散加味逍遥散母子¶
<pb:KR3e0078_WYG_085-21a>¶
並愈　一小兒痘愈後發搐左額青赤唇口牽動余謂¶
肝心二經風熱所致先用柴胡梔子散加釣蕂鈎後用¶
加味逍遥散而搐止再用五味異功散而痘愈　一小¶
兒痘將愈發搐痰湧頭目不清脾氣虚弱肝木侮之先¶
用五味異功散加柴胡釣藤鈎搐愈而靨¶
凉驚丸　温驚丸(並見/驚搐)　導赤散(心蔵/)　㵼青丸(肝蔵/)¶
備急丸　丁香脾積丸　木香大安丸(並見/傷食)　柴胡二¶
連丸(見/前)　補中益氣湯　四君子湯　四神丸　十一¶
<pb:KR3e0078_WYG_085-21b>¶
味木香散(並見泄㵼/)¶
栝蔞散　治痘熱極生風發搐　栝蔞根(貳/錢)白殭蠶(壹/錢)¶
　右慢火同炒老黄色為末每服二三分薄荷湯下¶
保命丹　一切驚風發熱　天麻　鬱金　全蝎(去/尾)白¶
　　附子(炒/)殭蠶(薑汁/炒)薄荷　蟬蜕　茯神　桔梗(各/伍)¶
　　(錢/)防風(三/錢)甘草(三/錢)青黛(三/錢)大半夏(炒滚湯浸晒乾/又用薑汁浸晒)¶
　　(乾又/炒)南星(製同上/各壹兩)鈎藤　牛黄(研各/伍錢)麝香(伍分/)辰¶
　　砂(飛伍錢/為衣)¶
<pb:KR3e0078_WYG_085-22a>¶
　右末煉蜜為丸芡實大每服一丸燈心湯下¶
丹痘風分氣血虛實以日子守之多帶氣血不足　虚¶
則黄耆生血之劑助之略佐以風藥　實則白术黄芩¶
為君連翹白芷續斷之類為佐若屬寒陳氏方可用¶
薛前證更當分痘瘡已出未出已靨未靨外邪所傷内¶
虚火動若未出而搐搦熱毒内藴也紫草快癍湯加釣¶
藤鈎已出紅綻而搐搦熱毒作痛也東垣消毒散加釣¶
藤鈎灌膿而搐搦血氣虚也參耆四聖散加釣藤鈎若¶
<pb:KR3e0078_WYG_085-22b>¶
靨後而搐搦血氣尤虚也八珍湯加釣藤鈎或目瞤或¶
直視者風火相搏也柴胡梔子散或六味地黄丸加柴¶
胡山梔或口角流涎者木乗土也五味異功散加升麻¶
柴胡釣藤鈎或目赤眵淚者肝血虚而生風也四物湯¶
加柴胡釣藤鈎或角弓反張者水不生木也六味地黄¶
丸加柴胡當歸随用補中益氣湯加天麻釣藤鈎不可¶
直用治風之藥盖風藥能燥血散氣必驗其手足冷熱¶
温和三證而用補㵼調理之法庶無誤矣如嬰兒當審¶
<pb:KR3e0078_WYG_085-23a>¶
乳母而治之　萬痘後忽徧身青黑色手足瘈瘲口噤¶
涎潮角弓反張語言謇澀者此中風也瘡痘方愈榮衛¶
正弱不知避忌忽遇節令氣交八方不正之氣乗虚而¶
入故為此證宜消風散貳錢入蟬蛻末壹錢分為叄服¶
投生薑薄荷汁及酒各數點温湯浸之連二三服或作¶
癮疹或再出膚疹而愈¶
丹楊氏女年十餘歲痘發不透靨落後骨節痛食少夜¶
　間或熱此餘毒在内虚甚難於疎導須在補中有通¶
<pb:KR3e0078_WYG_085-23b>¶
　此方主之¶
　　當歸　白术　陳皮(各壹/錢)牛膝(伍分/)通草　甘草¶
　　根(炙/)蘇梗(各三/分)犀角(貳分/)¶
　右㕮咀生薑三片水煎温服¶
男子七歲痘瘡初出不透毒氣攻内骨節作痛兩足不¶
　可直瘢痕欠紅活脉浮而和小便赤少　當歸身¶
　　白术(各壹/錢)陳皮　木通　犀角屑　人參　茯苓¶
　　(各伍/分)甘草(炙少/許)¶
<pb:KR3e0078_WYG_085-24a>¶
　右分二貼煎服¶
消風散　人參　羗活　川芎　甘草(炙/)防風　荆芥¶
　　穗　白茯苓　蟬蛻(去毒/)厚朴　白殭蠶(炒/)陳皮¶
　　(去白/)藿香葉(各半兩/)¶
　右為末每服二錢茶清調下¶
紫草快癍湯(見形出/不快)　東垣消毒散(大法/)參耆四聖散¶
(灌膿/)　八珍湯(虚羸/)　柴胡梔子散(熱/)　六味地黄丸¶
(腎/)　五味異功散(吐㵼/)四物湯(失血/)　補中益氣湯(虚/羸)¶
<pb:KR3e0078_WYG_085-24b>¶
當歸補血湯治痘瘡血氣虧損發搐熱渴喜飲脉洪大¶
而虚重按如無者(發熱/)¶
　　　自汗¶
自汗者不因發散而自然汗出也衛氣者衛護皮膚肥¶
實腠理禁固津液使不得妄洩也痘疹之火由裏達表¶
于於衛氣皮膚為之緩腠理為之疎津液外泄故自汗¶
也凡病自汗宜遽止之瘡疹初出自汗實為美證乃隂¶
陽氣和榮衛通暢邪氣不留易出而解也又心主汗諸¶
<pb:KR3e0078_WYG_085-25a>¶
瘡皆屬於心自汗出者毒氣外泄也雖然熱之甚者亦¶
為汗解身復清凉此毒散也若汗出不止其熱反劇此¶
邪氣併於陽而陽虛宜歛汗固表清熱解毒使衛氣充¶
實無癢塌潰爛之患保元湯(大法/)當歸六黄湯(盗汗/)主¶
之　如瘡已收較痂皮脱落自汗者此氣虚也宜補陽¶
救隂使氣無洩十全大補湯(汗/)主之若更不止調敗蒲¶
散同服外用温粉撲法　薛氏云靨後最宜審治若血¶
虚者用當歸補血湯虚熱氣虚者用四君子湯加黄耆¶
<pb:KR3e0078_WYG_085-25b>¶
氣血不足者十全大補湯飲食自汗者小異功散(吐㵼/)¶
加黄連五味子烏梅肉　睡中汗出心有熱也其汗上¶
至頭下至頸不過胸者乃六陽虛汗也不須治之上至¶
頸下至臍者此胃虚也保元湯(即參耆飲/見大法)不止調敗蒲¶
散同服自汗者血之所化隂氣不能閉蔵所以睡則汗¶
出痘家當以補血為主若當歸補血湯六味地黄丸八¶
珍湯人參養榮湯之類皆可因證施治　自汗靣赤作¶
渴手足漿漿汗多者胃熱也㵼黄散(脾/)人參白虎湯(發/)¶
<pb:KR3e0078_WYG_085-26a>¶
(熱/)加黄連主之諸證退以小異功散加山梔仁麥門冬¶
調之　有食積内熱自汗者四君子加麴蘖　自汗發¶
搐流涎者肝木侮土也小異功散加釣藤搐减去釣藤¶
加柴胡主之　丹溪謂自汗不妨盖指初出并其汗之¶
不甚者言耳若汗出過多最能虚人未靨之際恐致氣¶
血虚而不能結痂既靨之後尤防血脱隂虚陽無所附¶
矣　汗出如油髪潤如洗喘不休者此為肺絶之候死¶
不治¶
<pb:KR3e0078_WYG_085-26b>¶
浮麥散　浮麥不拘多少炒香附服三五錢水煎服治¶
　胃虚自汗¶
敗蒲散(一名止汗散/)　用故蒲扇燒灰每服三錢温酒¶
　調下無時服¶
温粉撲法　黄連　牡蠣粉　貝母(各半/兩)粳米粉(壹升/)¶
　右為細末傅於身上¶
　　　失血¶
萬氣為陽血為隂陽主動隂主静人身之血不可妄動¶
<pb:KR3e0078_WYG_085-27a>¶
也經曰陽絡傷則血外溢血外溢則衂血隂絡傷則血¶
内溢血内溢則後血今瘡疹之火薫灼於裏迫血妄行¶
血亦随火而動陽絡傷則血從上焦出或衂血或嘔血¶
隂絡傷則血從下焦出或溺血或便血隂陽俱傷則血¶
上下出也諸失血惟從鼻出者或有可治之理其餘皆¶
死證也亦有痘瘡灌爛不能收較出血不止者此陽瘡¶
出血亦不可治　張所云血之妄行從口從大小便從¶
陽瘡或痘毒而出者悉皆不治盖指出之多而不止者¶
<pb:KR3e0078_WYG_085-27b>¶
言之耳若初出之時茍詳推其間而善為清理豈俱無¶
生者耶　若痘瘡赤痛煩熱作渴或便血或衂血先用¶
犀角地黄湯(失血/)次用加減大紫草散(痘灰/白)去黄耆加¶
木通主之　吴氏治諸失血始終用犀角地黄湯加山¶
梔芩連白芍藥有初出時衂血不止用下藥而得效者¶
　薛一小兒痘後非衂血即便血痘痕赤白摩定手指¶
冷熱無當余謂此元氣虚而無根之火倐往忽來也朝¶
用補中益氣湯夕用五味異功散各二十餘劑而愈後¶
<pb:KR3e0078_WYG_085-28a>¶
因勞心腹發仍用前二藥為主佐以十全大補湯而愈¶
犀角地黄湯　治痘疹併麻疹與衂血便血者可服¶
　牡丹皮　犀角　赤芍藥　生地黄¶
　熱盛者加酒炒黄連　若有瘀血停胸加醋製大黄¶
　　若口鼻出血加大薊茅根　若小便去血去大黄¶
　　加小薊水煎服¶
二寳散　治痘紫色發熱鼻衂小便如血口渴亂語¶
　　犀角　玳瑁　二味磨汁頓服即愈¶
<pb:KR3e0078_WYG_085-28b>¶
衂血吐血薛痘疹方云若痘發之際正宜微見與發汗¶
同體然血與汗雖殊其源則一盖痘疹乃穢血所發邪¶
結肺胃毒氣自然上越也若見此證不可妄投以藥恐¶
治失其宜瘀蓄者不出而已出者復傷反生變證也若¶
作渴飲冷手足並熱此毒氣熾盛而血上溢也宜用聖¶
濟犀角地黄湯若肺經熱毒而鼻衂用地黄清肺飲胃¶
經熱毒而吐血亦用聖濟犀角地黄湯若腸胃熱毒而¶
便血亦用之作渴飲湯手足不熱者脾肺氣虚不能攝¶
<pb:KR3e0078_WYG_085-29a>¶
血而妄行也宜用五味異功散若出血作渴煩躁靣赤¶
色者血脫也宜用當歸補血湯　一小兒衂血右寸脉¶
數此肺金有火也用㵼白散而血止但四肢倦怠用益¶
氣湯而愈　一小兒痘瘡赤色吐血發熱此胃經熱毒¶
也先用聖濟犀角地黄湯諸證漸愈又用五味異功散¶
而痊　萬瘡疹發熱失血皆非佳候但從鼻出者此火¶
刑於肺鼻為肺之竅宜㵼火涼血清肺以𤣥參地黄湯¶
調鬱金末加茅根汁磨京墨汁飲之衂止者佳一向不¶
<pb:KR3e0078_WYG_085-29b>¶
止者不治¶
𤣥參地黄湯¶
　　𤣥參　生地黄　牡丹皮　梔子仁(各壹/錢半)甘草¶
　　升麻(各半/錢)白芍藥(壹錢/)¶
　右剉細加炒蒲黄半錢水一盞煎七分去渣温服¶
斬關散　痘紫發熱鼻紅不止　生地黄　牡丹皮¶
　　黄芩(各伍/分)升麻(三分/)藕節　茅根(各壹/錢)緑豆(四十/丸粒)¶
　右水煎服¶
<pb:KR3e0078_WYG_085-30a>¶
便血凡痘子大便出血者看其血來何如又看是何時¶
如瘡子正壯大便數日未行血從糞出者此肛門傷血¶
出也如瘡已收大便膿血者此倒靨之血也非此二類¶
但溺血便血者乃臓腑敗壊隂血妄行必死之候　薛¶
聞人氏云痘疹大便下血或黒糞若睡而不醒是為惡¶
候乃内熱盛也用犀角地黄湯抱龍丸小柴胡湯加生¶
地黄主之竊謂前證若寒熱作渴小柴胡加生地黄發¶
熱體倦用五味異功散加當歸口乾作渴用人參白术¶
<pb:KR3e0078_WYG_085-30b>¶
散大凡作渴引飲發熱者屬實熱作渴飲湯手足不熱¶
者屬虚熱手足逆冷者屬虚寒治者審之　一小兒痘¶
瘡下血且不起發先君謂氣血不足用紫草快癍湯加¶
參耆歸术血頓止瘡頓起用八珍湯而愈　一小兒痘¶
瘡下血小便赤色瘡色如赭發熱飲冷二便不利先君¶
謂心小腸實熱用八正散後用解毒防風湯(痘證治/大法)及¶
飲芹菜汁而痊　一小兒痘將愈而便血靣白惡寒大¶
便欲去而不去余謂此元氣虚而下䧟也用益氣湯不¶
<pb:KR3e0078_WYG_085-31a>¶
信服凉血之劑致吐㵼腹痛而歿　一小兒痘將愈患¶
便血靣白惡寒手足並冷脉沉細如無余謂陽氣虚寒¶
欲用人參薑桂不從翌日而死手足青黒惜哉　一小¶
兒出痘三四日大便下血日有數滴至八日不能起御¶
醫錢春林謂其脾氣虚寒用木香散二劑加丁香十一¶
粒人參伍錢次日痘起有膿由是血止二十餘日而愈¶
溺血袁痘兩三日而小便溺血者名為沁砂紅盖因梟¶
毒輳於心心失其主而血隨毒激故奔散而妄馳心通¶
<pb:KR3e0078_WYG_085-31b>¶
小腸注於膀胱而溺血也或如黑豆汁或如蘇木水痛¶
者易治不痛者難治¶
主方　木通　生地黄　黄耆　赤藥　犀角　地榆¶
　　升麻　紫草　車前葉(多用/)燈草¶
　水煎服　痛加甘草稍滑石山梔¶
　余治此痘要在於清心解毒使隂血總歸於榮升麻¶
　黄耆貴宜詳察而投不可執方以害人也若便如黒¶
　豆汁者毒已衝心而榮元已離十亡八九致有小便¶
<pb:KR3e0078_WYG_085-32a>¶
　&KR0611;留結血條如綿線寸長欲尿則號哭痛不可忍者¶
　急用炒山梔末青龍鬚草汁調服再以木通湯飲之¶
　可也¶
掀裂出血薛聞人氏云痘瘡大便不通小便如血或結¶
癰毒身痘破裂乃内火熾盛失於解利急用犀角地黄¶
湯小柴胡湯加生地黄四順飲之類治之竊謂前證若¶
心脾熱盛用犀角地黄湯心肝熱盛用小柴胡湯加生¶
地黄若大便不通先用四順飲次用犀角湯若色赤焮¶
<pb:KR3e0078_WYG_085-32b>¶
痛二便不通急用活命飲加硝黄若色赤焮痛惡寒發¶
熱用活命飲加麻黄若因乳母怒火用加味逍遥散加¶
味歸脾湯¶
　　　不能食(灌漿落痂二門叅看/)¶
凡痘家能食者不問稠宻皆吉不能食者痘雖疎亦難¶
發難靨瘡宻者危盖人絶水穀則死表裏皆病則困也¶
有欲食而不能食者必喉舌有痘作痛艱於吞嚼也以¶
爛粥米飲頻頻與之以助脾胃之氣更以甘桔湯加牛¶
<pb:KR3e0078_WYG_085-33a>¶
旁子以解咽喉利胸膈也　翁天痘瘡之出也固賴元¶
氣以發之而元氣之壯也必滋乳食以養之自四五日¶
以至痂落之後飲食不減二便如常雖不起發不紅綻¶
或䧟塌用藥得宜可保無虞使乳食減少兼以泄㵼則¶
元氣自此而日衰雖無前證日後必至藥亦難効去生¶
逺矣故四五日前而不食者此毒盛於裏猶可治也至¶
六七日後而不能食者雜證百出行漿不實雖藥之亦¶
何益哉有禀受壯實又發於五歲之外者又不可以例¶
<pb:KR3e0078_WYG_085-33b>¶
論也有痘已痂起而不食宜調脾胃若痘起而倍能食¶
乃胃中宿熱消穀能食而大便秘宜四順飲之類微解¶
之恐胃熱不去為口瘡又有脾胃壯實能食大便如常¶
不必服藥此治痘者可不知所審耶　張不食有虚實¶
之異其人怯弱精神慢而不食或因犯胃氣臓腑自利¶
而不食者為虚當温養之益黄(脾/)理中(吐逆/)薑附輩主¶
之身熱中滿而不食者為實當清利之白虎湯(發熱/)五¶
苓散(驚/)輩主之　如腹脹不食口角流涎者小異功散¶
<pb:KR3e0078_WYG_085-34a>¶
主之(吐㵼/)　初出胸前稠宻而減食者此毒盛脾弱也¶
宜消毒飲加酒洗紫草山查人參輩　已出或因煩渴¶
飲冷過多或誤投凉劑傷冷腹脹大小便利腹中虚鳴¶
不能食者當以温中藥疎逐冷氣治法見腹脹條有内¶
實之人皮厚内宻而毒氣難於發越者又當服解毒勻¶
氣之藥　凡痘出而飲食少進者多因虚而毒發不透¶
或兼有積滯故也以袐𫝊大透肌散(出不/快)加枳實厚朴¶
服之　飲食不化手足逆冷者脾氣虚寒也四君子湯¶
<pb:KR3e0078_WYG_085-34b>¶
加乾薑甚則附子　瘡痂既起則中氣暴虚多不能食¶
只宜四君子輩徐徐調養之或有瘡痂起而能食者乃¶
胃中宿有藴熱也盖胃熱則消穀故能食更兼大便秘¶
結者宜三黄丸利之庶不至他變也然亦有一等脾胃¶
素壯實者亦自能食大便亦不至有秘結之患則不必¶
用此藥也　靨後大小便如常而食少者宜胃愛散小¶
異功散䨇和散之類調補　痂落潮熱唇紅口渴不食¶
者四君子湯加陳皮山查黄連渴甚白术散不解以大¶
<pb:KR3e0078_WYG_085-35a>¶
連翹飲去黄芩主之　脾胃傷於飲食者枳實丸(傷食/)¶
主之大便酸臭不消化畏食或吐者枳术丸(傷食/)傷冷¶
飲食者宜温之神應丸(傷食/)主之然神應丸内有巴豆¶
善醫者臨證須量虚實斟酌少與之庶不壊事　趙氏¶
治痘瘡不進乳食用白术苦參湯宿食不消者陳皮枳¶
實湯如因熱壅不食者二和湯加黄芩胃虚弱不調而¶
不能食者人參養胃湯麥冬參术散七珍散俱可選用¶
或有雜證者去其雜證氣和自能食矣或大小便袐者¶
<pb:KR3e0078_WYG_085-35b>¶
利之¶
四君子湯　人參　白茯苓　白术　甘草(各壹/兩)¶
　右㕮咀用水一盞生薑三片煎四分温服每貼三錢¶
六神散　治脾胃虚弱津液燥少内虚不食身發虚熱¶
　　人參　白术　茯苓　甘草(炙/)白扁豆(炒/)黄耆(蜜/炙)¶
　右等分為細末每服抄二錢用水半盞生薑一片棗¶
　一枚同煎至三分去滓温服之不拘時候身熱甚者¶
　加烏梅少許同煎服¶
<pb:KR3e0078_WYG_085-36a>¶
七珍散　調胃進食¶
　　山藥　人參　茯苓　黄耆　白扁豆(各壹/錢)白术¶
　　(貳/錢)甘草(七分/)¶
　右剉為麤散加粟米一撮薑二片棗三枚水煎不拘¶
　時温服¶
人參養胃湯　補脾進食之劑¶
　　白术　陳皮　神麯(各壹錢/伍分)人參　茯苓　梔子¶
　　黄芩(各壹/錢)甘草(八分/)¶
<pb:KR3e0078_WYG_085-36b>¶
　右剉散分為二服水煎不拘時服¶
麥冬參术散　調胃進食兼消積之藥　麥門冬(貳/錢)白¶
　　术(貳/錢)陳皮(壹錢/半)人參　甘草(各壹/錢)厚朴(㭍/分)¶
　右剉散分為二服水煎無時¶
二和湯　消食扶氣之劑¶
　　藿香　香附(各等/分)¶
　右為極細末滚水放温調下二三錢¶
白术苦參湯　治小児患痘不進乳食　白术　白芍¶
<pb:KR3e0078_WYG_085-37a>¶
　　藥　檳榔　訶子　柴胡　青皮(各壹/錢)苦參(壹錢/貳分)¶
　　䑕粘子　厚朴　陳皮　砂仁　烏藥　紫草(各/壹)¶
　　(錢/)¶
　右剉散每服四五錢水煎食逺服¶
陳皮枳實湯　治患痘宿食不消　陳皮(壹錢/貳分)鼠粘子¶
　　厚朴(各壹錢/壹分)枳實　青皮　烏藥　紫草茸　砂¶
　　仁　神麯　檳榔　草菓　桔梗(各壹/錢)升麻(八分/)¶
　右剉散毎服四五錢水煎食逺服¶
<pb:KR3e0078_WYG_085-37b>¶
凡痘瘡飲食之間毋令太饑毋令太飽毋太寒太熱以¶
損脾胃但與糜粥爛飯淡薄滋味以養之切忌肥甘煎¶
炒五辛一切動風動火之物¶
　　　咳嗽¶
肺主氣其變動為咳嗽者肺證也瘡疹發熱之初便有¶
咳嗽者肺為五蔵之盖瘡疹之火挾君相二火之勢上¶
熏乎肺肺葉焦舉故氣逆而咳也瘡疹既出其咳更増¶
者此喉嚨有瘡淫淫如癢習習如梗故咳也瘡疹收後¶
<pb:KR3e0078_WYG_085-38a>¶
進服嗽聲歇　痘中患嗽極為㐫險但有感冐風邪於¶
肺絡而嗽者不在此犯論易治易痊若元虚氣梟甚宜調¶
養而男子時邁十七八歲破陽損精痘犯於此貴宜按¶
方法服治斯免夭亡矣¶
白术湯　治咳嗽嘔吐痰涎氣喘通用¶
　　白术(壹錢/半)陳皮　白茯苓　五味子　半夏　杏¶
　　仁(各壹/錢)甘草(半錢/)¶
　水一盞半生薑三片煎六分分二服¶
<pb:KR3e0078_WYG_085-38b>¶
五味子湯　喘促咳嗽通用　五味子(貳/錢)人參　麥門¶
　　冬　杏仁　陳皮(各壹/錢)¶
　右剉散水一盞煎六分空肚温服兒小者分二服¶
人參清膈散　人參　柴胡　當歸　芍藥　知母¶
　　桑白皮　白术　黄耆　紫苑　地骨皮　茯苓¶
　　甘草　桔梗(各壹/兩)黄芩(半兩/)石膏　滑石(各壹/兩半)¶
　右為麤末每服三錢水一大盞生薑三片同煎至六¶
　分去滓温服不拘時量兒大小加減服¶
<pb:KR3e0078_WYG_085-39a>¶
生地黄散　治小兒癍疹身熱口乾咳嗽心煩等證¶
　　生地黄(半/兩)麥門冬(去心/㭍錢)杏仁　欵冬花　陳皮(各/叄)¶
　　(錢/)甘草(炙貳/錢半)¶
　右毎服三五錢水煎徐徐服兒大加之若痰氣痘熱¶
　内作宜用桔梗甘草防風湯若痰上壅者佐以抱龍¶
　丸¶
赤茯苓湯　赤茯苓　甘草　大青　升麻　枳殻¶
　　梔子(各壹/錢)¶
<pb:KR3e0078_WYG_085-39b>¶
　右用水一小盞苦竹葉七片豆䜴三十粒煎五分分¶
　為三服看兒大小加減¶
桔梗湯　治久嗽肺氣傷而吐痰有血痰或腥穢或咳¶
　吐膿血肺癰等證　桔梗(炒/)貝母(去/心)知母　桑白皮¶
　　枳殻(各壹/錢)地骨皮　𤓰蔞仁　薏苡仁　杏仁(各/伍)¶
　　(分/)當歸　黄耆(微炒/)防已(各壹/錢)五味子　百合(炒/各)¶
　　(壹錢/伍分)葶藶(炒伍/分)¶
　右每服三五錢水煎服¶
<pb:KR3e0078_WYG_085-40a>¶
　　　喘¶
諸喘皆屬於火肺者藏之長也為心華盖心火炎上則¶
肺焦葉舉氣逆不利而喘也有因風寒而喘者有因傷¶
食而喘者惟瘡疹之喘獨屬於火若加洩利腹脹煩躁¶
則不可治　如初發熱便喘者前胡枳殻湯主之大便¶
袐者可用服此不止以葶藶丸治之　如喘而大便自¶
利者黄芩湯(痘腹/痛)加五味子人參主之　痘出後喘急¶
痰盛宜杏甘湯人參清膈散(咳/嗽)　痘瘡已出未靨之間¶
<pb:KR3e0078_WYG_085-40b>¶
喘渴白术散(渴/)甚者木香散(審係虚寒之/證方可用之)　如瘡正盛¶
忽然喘急者此惡候也當詳審之如因傷食穀氣蒸而¶
為熱上乗於肺作喘者宜利之丁香脾積丸(傷食/)主之¶
食去熱除喘自定也　如因感胃風寒而喘者麻黄湯¶
主之　如泄㵼内虚腹脹而喘者陳氏木香散(㵼/)主之¶
利止喘定者生滑利不禁喘滿増盛者此氣脫候也¶
收靨後腹脹喘渴大便利小便&KR0611;葶藶木香散　喘而¶
嗽五味子湯　喘渴靨後餘毒不除大便堅實前胡枳¶
<pb:KR3e0078_WYG_085-41a>¶
殻散　錢氏法喘而腹滿大小便澀者利小便不瘥者¶
宣風散(痘發/熱)下之　海藏法瘡疹肺不利紫草甘草枳¶
殻湯　陳氏法痘出之間或氣促者木香散主之　薛¶
氏法脾肺虚弱白术散(渴/)　脾肺虚寒木香散(痘/渴)　熱¶
毒内藴紫草甘草枳殻湯　風寒外感參蘇飲(初/熱)　内¶
外壅滯人參清膈散(痘/𠻳)　大便自利小便澀滯葶藶木¶
香散　大便堅實前胡枳殻散¶
杏甘湯　治瘡痘煩喘渴躁　麻黄　桑白皮　杏仁¶
<pb:KR3e0078_WYG_085-41b>¶
　　甘草¶
　右等分為麤末毎服三錢水一盞煎食後服¶
麻黄湯　麻黄　杏仁　甘草(各等/分)石膏(倍用/)¶
　右剉細加臘茶葉一錢水一盞煎七分去渣服無時¶
　一方無石膏有桑白皮¶
前胡枳殻湯　治痰實壯熱胸中壅悶卧則喘急¶
　　前胡　枳殻　赤茯苓　甘草(炙各/伍錢)大黄(量兒/加減)¶
　右㕮咀毎服三錢水一盞煎六分旋服¶
<pb:KR3e0078_WYG_085-42a>¶
葶藶丸　甜葶藶黒牽牛(炒/)杏仁(另/研)漢防己(各壹/兩)¶
　右為末入查膏取蒸陳棗肉和搗為丸如麻子大每¶
　服五丸至七丸淡生薑湯下¶
葶藶木香散　治大便自利小便澀滯喘嗽腹脹不能¶
　食宜多服為妙　豬苓　澤㵼　茯苓　白术　官¶
　　桂　葶藶　木通　木香　甘草(各半/錢)滑石(貳錢/)¶
　右剉散水一盞煎半盞空肚温服忌油膩分為二服¶
紫草甘草枳殻湯　紫草　甘草　枳殻(各等/分)¶
<pb:KR3e0078_WYG_085-42b>¶
　右毎服一二錢水煎¶
葛根黄芩湯　治喘有汗發熱咳嗽　乾葛　黄芩(各/貳)¶
　　(錢/)黄連　芍藥　石膏(各壹/錢)五味子(十一/粒)甘草(五/分)¶
　水煎服¶
五味子湯　治喘促而厥　五味子(壹錢/半)人參(壹錢/)麥¶
　　門冬　杏仁(各貳/錢)¶
　右薑三片棗三枚水煎服¶
六味凉血消毒散　犀角(如無用/升麻)牡丹皮　當歸　生¶
<pb:KR3e0078_WYG_085-43a>¶
　　地黄　赤芍藥　生甘草(各等/分)¶
　右每服三五錢水煎¶
　　　涕唾稠粘¶
薛陳文宿先生云瘡痘涕唾稠粘身熱鼻乾大便如常¶
小便黄赤用人參清膈散如痰實壯熱胸中煩悶大便¶
堅實卧則喘急用前胡枳殻散竊謂前證若肺胃實熱¶
氣鬱痰滯或大便秘結小便赤澀煩渴飲冷宜用人參¶
清膈散表散外邪疎通内熱使邪不壅滯若毒藴臓腑¶
<pb:KR3e0078_WYG_085-43b>¶
大便秘結用前胡枳殻散疎導其裏調和榮衛使邪自¶
解散若痰嗽涕唾鼻塞不利宜用惺惺散或參蘇飲發¶
散外邪庶元氣不傷痘瘡輕而易愈¶
人參清膈散(痘咳/嗽)　前胡枳殻湯(痘/喘)　惺惺散　參蘇¶
飲(俱痘初熱/)¶
　　　失音(參形氣條看/)¶
海蔵云痘疹初出後聲音洪亮形病而氣不病也痘疹¶
未發聲音不出形不病而氣病也瘡疹既發聲音不出¶
<pb:KR3e0078_WYG_085-44a>¶
形氣俱病也氣病宜補肺散加黄耆形氣俱病宜用八¶
風湯或凉膈散去硝黄主之小兒禀賦素弱者宜預服¶
十竒散¶
補肺散　阿膠(壹錢半/炒成珠)牛蒡子(炒叄/分)馬兠鈴(半錢/)甘草¶
　　(貳分/半)杏仁(三粒去/皮尖)糯米(壹錢/炒)加生黄耆(伍分/)¶
　右為末分二服水一小盞煎六分食後時時與之¶
八風散(即八風湯/)　藿香(半兩/去土)白芷　前胡(去蘆各/壹兩)黄¶
　　耆　甘草(炙/)人參(各貳/兩)羗活　防風(各叄/兩)¶
<pb:KR3e0078_WYG_085-44b>¶
　右為末每服一錢用薄荷少許煎湯調服¶
凉膈散(發熱/)　十竒散(即十宣散見起發/)¶
有心火刑肺而失音者肺屬金主聲中有二十四空凡¶
發諸語言者皆其空中之氣鼓動也五行金空則鳴實¶
則啞瘡疹之火起於心上熏於肺肺氣脹鬱故竅塞而¶
無聲也以導赤散(心/)合甘桔湯(咽喉/)加炒牛蒡子主之¶
或用人參平肺散　若津液不足虚火熏蒸者宜用地¶
黄丸(腎/)　有毒歸腎而失聲者經曰足之少隂上繫於¶
<pb:KR3e0078_WYG_085-45a>¶
舌絡於横骨終於㑹厭㑹厭者音聲之户也舌者音聲¶
之機也横骨者神氣所使主發舌者也瘡黒䧟伏則毒¶
入腎邪氣上客於厭則厭不能發發不能出開闔不利¶
故猝啞也　有喉舌潰爛而失聲者咽喉者所以司呼¶
吸納飲食發音聲猶管籥也毒火上熏咽喉先受賁門¶
㑹厭舌腭之位皆瘡所聚初出之時失於調治以致咽¶
喉腫塞管籥窄狹舌本强硬呼吸不能飲食不入音聲¶
不出矣此上二證治之則難　若七日後痘瘡成漿之¶
<pb:KR3e0078_WYG_085-45b>¶
際而失音者乃氣喉有痘初出細小不覺及至肌表之¶
痘成漿喉中之痘亦成漿其毒壅盛則氣出管籥窄狹¶
故所出之聲不清而為咽啞也大率七日前失音者並¶
為逆證七日後而有者不治自愈盖外痘結痂則喉之¶
痘自痊故也當用甘桔湯服於已發未發之前所以清¶
其氣道使毒不犯此預治之法不可不知¶
若痘瘡靨後而失音者餘毒過盛上攻於咽以致腫痛¶
乾澀聲音不出宜甘露飲(咽喉/)甘桔防風湯(咽喉/)天花¶
<pb:KR3e0078_WYG_085-46a>¶
散𤣥參升麻湯(咽喉/)主之¶
天花散　治痘疹後失音　天花粉　桔梗　茯苓¶
　　訶子　石菖蒲　甘草(各伍/錢)¶
　右為極細末用水調在碗内小竹七莖小荆芥七莖¶
　縛作一束㸃火就碗内煎臨睡服每服一錢¶
清肺散　治患痘咽乾聲啞　麻黄(壹錢/五分)麥門冬　桔¶
　　梗(各貳/錢)知母　荆芥　天花粉(各壹/錢)訶子　菖蒲¶
　　(各捌分/)¶
<pb:KR3e0078_WYG_085-46b>¶
　右剉分為二服入竹瀝薑汁水煎服¶
梔子菖蒲湯　治小兒痘證因熱毒生風瘖啞不語¶
　　梔子(壹錢/叄分)石菖蒲　紫草茸(各壹錢/貳分)山豆根　生¶
　　犀　黄連(各壹錢/壹分)羗活　木通　白殭蠶　杏仁¶
　　韭子　鼠粘子(各壹錢/)升麻　蟬蜕　薄荷(㭍分/)¶
　右剉散每服五錢水煎食逺服¶
紫河車散　治小児痘瘡毒氣不解上攻咽喉聲音不¶
　出舌頰生瘡遏逆煩悶潮熱靣赤　紫河車(即金線/重樓)¶
<pb:KR3e0078_WYG_085-47a>¶
　　茜根　貫衆(各叄/錢)白芍藥　甘草(炙各/伍分)¶
　右毎服三錢生薑一片水煎服　一方有牛蒡子¶
噙化丸　薄荷葉(貳兩/)訶子肉(柒錢/)桔梗(一兩/)甘草(㭍/)¶
　　(錢/)瓜蔞皮穰(一兩/)白殭蠶(炒㭍/錢)風化硝(伍錢/)黍粘¶
　　子(炒壹/兩)¶
　右為極細末煉蜜丸如芡實大噙化嚥津兒小不能¶
　噙則調化頻抹其口中¶
　　　嗆水¶
<pb:KR3e0078_WYG_085-47b>¶
難經云㑹厭為吸門胃為賁門病痘之人毒火上熏於¶
肺灼於胃肺與胃之上口皆有瘡而傷矣水入則嗆者¶
賁門傷則水不得入嗌入㑹厭㑹厭掩而不内故氣逆¶
噴出而嗆也食入則吐者賁門傷則門户隘塞食物不¶
能直奔於胃緩則汩汩而下急則阻而吐出矣此其惡¶
候鮮有生者其或舌上有瘡爛破如蜂窠之狀舌痛强¶
硬不能為用延納水穀亦使水入則嗆食入則吐待舌¶
瘡平則安矣　咽以嚥物喉以候氣咽居後而通於胃¶
<pb:KR3e0078_WYG_085-48a>¶
喉居前而通於肺肺無下竅如槖籥然能受清虚之氣¶
而不受有形之物喉上有物若懸乳名曰㑹厭凡物入¶
口則舌抵上齶舌抵上齶則㑹厭必揜其喉故水穀但¶
入咽而不入喉若痘生㑹厭則木强不利開闔矣乾物¶
間可入咽而水飲或漏入喉所以嗆也嗆者猶云錯喉¶
氣須藥補湯藥不入則無補法故不可治　翁七日以¶
前痘色紅紫而兼此證者乃火氣炎上熱毒壅塞故也¶
痘色灰白不起而兼此證者乃氣血虚弱肺胃受傷故¶
<pb:KR3e0078_WYG_085-48b>¶
也二者俱是逆證七日以後外痘蒸長光潤而有此證¶
者是内證亦長故致如此外痘結痂則内證亦靨矣不¶
治自愈善治者當察毒盛之痘於其咽喉乾燥之先而¶
用甘桔湯解毒湯加麥冬瓜蔞皮穰牛蒡子𤣥參荆芥¶
之類以清氣道不使熱毒有犯則自能免此患矣¶
袁氏治嗆逆歌曰痘中嗆逆最㓙危沉香濃汁杏仁推¶
還把蜂糖多和水按經煎透濾查隨欲服晨時加好乳¶
湯中温熱漸調之　余每詳察痘嗆者乃元氣耗鑠梟¶
<pb:KR3e0078_WYG_085-49a>¶
炎上升故致嗆逆凖恪後方¶
　人乳壹鍾人參壹錢桔梗壹錢枇杷葉叄片共煎濾¶
　查服乳或用沉香磨人乳服者雖効總不若此方之¶
　屢見㨗也¶
　　　吐利¶
萬瘡疹吐利常候也經曰諸嘔吐暴注皆屬於熱盖三¶
焦為水穀𫝊化之道路熱火内迫則傳化失常而吐利¶
併作火性燥動迅歘故也邪在上焦但吐而不利邪在¶
<pb:KR3e0078_WYG_085-49b>¶
下焦但利而不吐邪在中焦則上吐下利又裏氣上逆¶
而不下則吐氣下而不上則利瘡疹初發熱時有吐利¶
者不可驟止令邪氣上下得出也吐利久不止方可治¶
之更宜消息　薛痘疹方云痘疹吐㵼盖因脾胃不和¶
飲食不調煩渴嘔吐泄瀉並用白术散(渴/)然瘡疹皆賴¶
脾土脾土實則易出易靨萬物得土氣温煖而生吐㵼¶
則傷脾土遂有更變之證夏月中暑煩渴㵼或腹痛或¶
欠筋用五苓散(驚/)加藿香傷食吐㵼用小異功散(吐㵼/)¶
<pb:KR3e0078_WYG_085-50a>¶
手足並冷者用益黄散(脾/)荳䓻丸(泄利/)頂䧟灰白用木¶
香散(渇/)瘡正出而吐㵼者或見血者俱為逆證難治竊¶
謂前證雖因脾胃不和然邪實上焦則宜吐邪實下焦¶
則宜㵼噯腐吞酸皆宜宣發但微甚不同耳張翼之云¶
若痘疹吐㵼少食為裏虚䧟伏倒靨灰白為表虚二者¶
俱見為表裏俱虚合用十二味異功散救之(見形/)甚至¶
薑附靈砂亦可用若止裏虚去官桂止表虚減肉豆䓻¶
若能食便袐倒靨為裏實而補當用錢氏及丹溪法下¶
<pb:KR3e0078_WYG_085-50b>¶
之皆為能食為裏實裏實而補則結癰毒紅活綻凸為¶
表實表實而補則潰爛不結痂凡痘見㿀便忌葛根湯¶
恐發表虚也如有更變當隨證治之　張吐㵼有冷熱¶
二證吐而不渴㵼而手足冷靣色青白此冷證也益黄¶
(脾/)理中輩主之或四君子加木香豆䓻亦妙既吐且渴¶
雖㵼而手足心熱靣赤居處喜冷此熱證也五苓散(驚/)¶
竹葉石膏湯(痘渴/)加橘皮等主之大吐而身熱煩渴腹¶
滿而喘大小便澀靣赤悶亂錢氏云此當利小便不瘥¶
<pb:KR3e0078_WYG_085-51a>¶
者宣風散(痘發/熱)下之百問方用香蘇飲吐加半夏茯苓¶
白芍㵼加白术茯苓煩躁嘔吐渴㵼者亦熱也白术散¶
(渴/)最當紫草木香湯亦可¶
理中湯　人參　白术　乾薑　白茯苓　甘草節(各/等)¶
(分/)¶
　右㕮咀用水一盞煎五分不拘時服如惡寒加附子¶
　名附子理中湯每貼二錢半¶
香蘇飲　治小兒痘疹作㵼　香附子　陳皮　紫蘇¶
<pb:KR3e0078_WYG_085-51b>¶
　　川芎　甘草　白芷(各等/分)¶
　右剉散每服三錢生薑葱白煎或白水煎㵼加白术¶
　茯苓嘔加茯苓白芍藥¶
紫草木香湯　治痘出不快大便泄利　紫草　木香¶
　　茯苓　白术(各等/分)甘草(减/半)　一方無甘草¶
　右剉散入糯米百粒水煎右毎貼三錢紫草能利大¶
　便白术木香佐之　脾氣虚者加人參¶
人參胃愛散　治痘瘡已發未發吐㵼不止不思飲食¶
<pb:KR3e0078_WYG_085-52a>¶
　或吐逆等證　人參　藿香　紫蘇　甘草(炒/)丁香¶
　　茯苓　木𤓰(各等/分)糯米¶
　右每服三錢薑棗水煎¶
初發熱自利而吐者黄芩加半夏湯主之　更詳審吐¶
利所出之物如吐酸水者利色黄或青緑者其氣臭者¶
皆熱也若吐清痰之水利下清白不臭未可作熱治之¶
乃内虛也四君子湯加訶子肉及益黄散(脾/)　一云痘¶
欲出未出而吐利者是中焦停寒或挾宿食也四君子¶
<pb:KR3e0078_WYG_085-52b>¶
湯加砂仁橘紅或中和散有宿食者用紫霜丸(癖/)　發¶
熱時吐㵼不止身熱口渴者四苓散加黄連淡竹葉煎¶
服(五苓去桂是也/)¶
黄芩加半夏湯　黄芩(壹錢/半)甘草(炙壹/錢)白芍藥(酒拌晒/九次叄)¶
　　(錢/)半夏(湯泡七/次貳錢)生薑(壹錢/)大棗(貳枚/)¶
　右剉細水一盞煎七分温服　渴去半夏加枇杷葉¶
　去毛炙貳錢蘆根茅根各叄錢¶
中和散　治中焦停寒或夾宿食　厚朴(壹錢/)白术(八/)¶
<pb:KR3e0078_WYG_085-53a>¶
　　(分/)乾薑(四分/)甘草(三分/)¶
　右剉細作一服加生薑一片水煎稍熱服¶
起脹灌膿時吐利並作宜急治之胃寒者益黄散理中¶
湯胃熱者黄芩半夏湯調四苓散　靨後吐㵼亦分冷¶
熱冷者亦宜益黄理中輩熱者四苓散竹葉石膏湯(痘/)¶
(渴/)加橘皮或竹茹湯亦可¶
竹茹湯　橘紅　半夏　白茯苓　黄連(薑炒各/壹錢)甘草¶
　　(伍/分)竹茹(壹團/)葛根(壹錢/伍分)¶
<pb:KR3e0078_WYG_085-53b>¶
　右水一鍾生薑三片煎五分不拘時温服分二貼¶
和中湯　虚吐不止即鎮胃止吐湯加人參¶
　　人參　茯苓　甘草(各伍/分)白术　半夏(各八/分)陳皮¶
　　藿香　砂仁(各壹/錢)¶
　右用生薑水煎服¶
藿香正氣散　治初熱乾嘔　藿香　紫蘇　大腹皮¶
　　陳皮　桔梗　甘草　茯苓　半夏　厚朴　白¶
　　芷¶
<pb:KR3e0078_WYG_085-54a>¶
　右薑&KR0037;煎服¶
凡瘡痘已經大吐大㵼之後上下俱脫即當用大補之¶
劑縱有他證皆以虚論庸醫每不顧人元氣用藥尅削¶
而致夭枉者滔滔皆是可恨也¶
　　　吐逆¶
胃為水穀之海上通乎咽内而不出如初發熱有吐逆¶
之證此火邪犯胃其氣上逆治之則易若自出現以至¶
收靨有是證者乃瘡集於咽門攻於胃脘吞嚥不利治¶
<pb:KR3e0078_WYG_085-54b>¶
之則難由於不知預解咽喉之法漸變為失音嗆水而¶
不可救矣　初虞世云痘瘡吐逆無痰益黄散(脾/)有痰¶
二陳湯(大科/痰飲)或橘皮半夏湯不止者加丁香(胃寒者宜/之胃熱宜)¶
(加蘆根茅根/枇杷葉黄連)若吐而㵼者亦宜益黄散及陳氏木香散¶
異功散吐而身熱煩渴腹滿喘大小便澀靣赤者當利¶
小便不瘥者宜風散下之(痘發/熱)¶
薛前證若手足並冷渴飲熱湯或腹作痛中氣虚寒也¶
宜用益黄散手足不冷吐逆痰涎中氣虚弱也宜用橘¶
<pb:KR3e0078_WYG_085-55a>¶
皮半夏湯手足並熱熱毒壅滯也宜用導赤散口乾飲¶
乳不徹胃經氣熱也宜用竹茹湯吐逆不乳或吐乳酸¶
穢此脾氣虚而乳食停滯也宜枳术丸　如初發熱暴¶
吐不止此火氣上逆也茱連散主之¶
茱連散　黄連(半兩/)吳茱茰(貳錢/)¶
　右二味同炒研細末每服半錢生薑湯調服¶
橘皮湯　橘皮(半留白半去/白炒貳錢)半夏(壹錢/)白茯苓(壹錢/半)¶
　右剉細加生薑五分水一盞煎七分去渣温服¶
<pb:KR3e0078_WYG_085-55b>¶
橘皮湯　治嘔吐不止飲食不入¶
　　陳皮　生薑(各壹/錢)人參(伍分/)¶
　右水煎作三四次服之¶
橘皮半夏湯　橘皮　半夏(等分/)¶
　右每服三錢薑棗水煎¶
如因飲水過多而嘔吐者此水逆也五苓散主之　如¶
因傷食而嘔吐者以丁香脾積丸微利之　如無上證¶
而嘔噦者人以胃氣為本胃者土也土敗則木來侮之¶
<pb:KR3e0078_WYG_085-56a>¶
今木挾相火之勢上乗乎胃其氣自臍下直犯清道上¶
出於賁門胃上口也微則乾嘔甚則噦土敗之象也太¶
素曰絃絶者其聲嘶敗木陳者其葉落病深者其聲噦¶
短鍼無取毒藥無攻謂不治也附方¶
丁香煮散　治脾胃虚冷嘔吐不食　丁香(不見/火)紅豆¶
　　甘草　乾薑　青皮　川烏(去/皮)陳皮　良薑　胡¶
　　椒　益智(各等/分)¶
　右剉散每服三錢用水一盞生薑三片煎六分加鹽¶
<pb:KR3e0078_WYG_085-56b>¶
　一揑不拘時服¶
加味鼠粘子散　治咽中有瘡作嘔　桔梗　射干¶
　　山豆根　防風　乾葛　陳皮　荆芥　連翹¶
　水煎細細呷之¶
燈心竹葉湯(治乾/嘔)竹葉(三十/片)燈心(三十/根)¶
　水煎服¶
祕方治嘔吐并吐㵼不止水穀不納者速効¶
　用多年竈心赤色土為細末每服二錢米飲調下小¶
<pb:KR3e0078_WYG_085-57a>¶
　兒只一錢¶
　　　㵼利¶
凡瘡未出而利者邪氣併於裏腸胃熱甚而傳化失常¶
也黄芩湯主之　如自利清白色者為裏寒理中湯主¶
之¶
黄芩湯　黄芩(壹錢/半)甘草(炙壹/錢)白芍藥(六錢/)¶
　右剉細加大棗二枚水一盞煎七分温服食前¶
瘡已出而利者邪氣併於表正氣方逐邪氣主乎表而¶
<pb:KR3e0078_WYG_085-57b>¶
而不主裏則裏氣虛不能停納水穀故亦自利也宜從¶
氣虛而治(九味理中湯倍人/參加黄耆白芍藥)¶
九味理中湯　人參(貳錢/)白术　乾薑(炮/)訶子肉　茯¶
　　苓　木香　藿香葉　肉豆䓻(煨/)甘草(炙各/壹錢)¶
　水煎食前通口服¶
瘡疹所忌内虚泄㵼凡覺腹疼或漉漉響趨小腹者皆¶
欲作利宜先以法治之(九味理/中湯)治之不止此開腸洞泄¶
惟澀劑可以收之(荳䓻丸不止則用真/鴉片配蓮肉粉止之)庸醫毎不敢用¶
<pb:KR3e0078_WYG_085-58a>¶
澀藥恐&KR0611;住邪氣不知邪氣之盛莫如傷寒而張仲景¶
治挾熱自利每用石脂盖&KR0611;劑之去滑猶寒劑之去熱¶
熱劑之去寒是謂對證之藥今既滑泄不已自當收&KR0611;¶
又何疑焉如服&KR0611;劑而又不止則根本已撥無能為矣¶
經曰倉廪不蔵者是門户不要也金匱要略曰六腑氣¶
絶於外者手足寒五臓氣絶於内者利不止五奪之中¶
此為最甚但正氣内脱者淹延而死邪氣内䧟者煩渴¶
而死此為異耳¶
<pb:KR3e0078_WYG_085-58b>¶
陳氏荳䓻丸　治痘疹泄㵼　木香　砂仁　白龍骨¶
　　訶子肉　肉荳䓻(麫裹煨/各半兩)赤石脂　枯白礬(各㭍/錢半)¶
　右為末糊丸如黍米大一歲三十丸三歲百丸温米¶
　飲下㵼止勿服¶
自起發以至收靨大便常宜堅實忽然自利者理中湯¶
丸主之¶
理中湯丸　人參　白术　甘草　乾薑(各等/分)¶
　右剉碎水二盞煎一盞去查温服若欲為丸研細末¶
<pb:KR3e0078_WYG_085-59a>¶
　煉蜜丸如彈子大每用一丸白湯化下¶
參术丸　治小兒脾胃傷冷外熱裏寒不思飲食身常¶
　壯熱大便或溏色白或患瘡疹身有大熱因食冷物¶
　或冷藥過度或㵼或腹脹或已出瘡疹瘢白無血色¶
　此由裏寒脾胃伏冷榮衛不行致令毒氣内伏不出¶
　宜服之其瘡瘢白無血色者皆從瘢白四圍紅暈再¶
　起作膿結痂而愈　人參　白术　乾薑(炮/)甘草(炙/各)¶
　(壹/分)¶
<pb:KR3e0078_WYG_085-59b>¶
　右為細末米糕泡糊為丸如麻子大每服百餘丸温¶
　水吞下或米飲亦得乳食前服前世之書如仲景諸¶
　論治傷寒云輕者用理中湯重者用四逆湯此乃胃¶
　足陽明經而感寒邪脾胃乃為中州之府故用理中¶
　湯曰辛甘發散為陽以退寒邪也理中湯煉蜜丸而¶
　嚼下曰理中丸盖添蜜甘以入脾胃嚼而便化於中¶
　焦今參术丸以粳米糕為丸取其難化服在脾胃滲¶
　漉漸得消化則中焦得煖脾土喜燥其熱自歸此所¶
<pb:KR3e0078_WYG_085-60a>¶
　以能治熱也¶
胃主腐熟水穀大腸主傳送已化之物故食多少可以¶
知人穀氣之虛實大便滑&KR0611;可以知人臓腑之冷熱大¶
便如常是亦瘡疹之一順也如起發之時忽然泄㵼此¶
宜急止之恐腸胃虚真氣脱也須辨冷熱虚實如㵼而¶
手足冷靣色青白瘡不紅綻者冷證也理中湯丸荳䓻¶
丸益黄散(脾/)甚則陳氏木香散異攻散(出不/快)皆可用也¶
㵼下之物黄又酸臭渴手足心熱靣赤瘡紅綻焮發者¶
<pb:KR3e0078_WYG_085-60b>¶
熱證也黄苓湯五苓散(驚/)主之脾胃怯弱精神慢而不¶
食者為虚當温養之益黄散身熱中滿渴而不食者為¶
實當清利之五苓散其人或蔵氣自脱或因服寒藥致¶
令瘡毒䧟入大腸㵼下如豆汁或便膿血或便黒汁口¶
内臭氣唇焦目閉加腹脹者必死之證　如因飲冷水¶
自利者所謂濕勝則濡泄也宜温中利小便以理中丸¶
温中以五苓散利小便去水¶
如因傷食自利者所出酸臭所謂飲食自倍腸胃乃傷¶
<pb:KR3e0078_WYG_085-61a>¶
也宜先去其積丁香脾積丸(傷食/)後補脾胃益黄散(脾/)¶
如結痂之時暴泄不止者消息所出之物痂皮膿血者¶
順水穀不分者逆如利膿血不止者此熱毒下流也香¶
連丸主之¶
香連丸(一名香橘丸/)黄連(壹兩以茱茰五錢/同炒去茰不用)木香(半兩/)¶
　　石蓮子(取肉貳/錢半)陳皮(半兩/)¶
　右為末醋調神麯糊為丸如麻子大每服二三十丸¶
　陳倉米湯下¶
<pb:KR3e0078_WYG_085-61b>¶
丹陳牙兒十九歲出痘有紅癍吐㵼而渴　蒼术(壹/錢)白¶
　　术(叄/錢)陳皮(貳/錢)黄耆　茯苓　甘草(炙/)&KR1190;砂　當歸¶
　　(各壹/錢半)¶
　薑三片同煎服¶
從子六七歲時患瘡痘發熱微渴自利一小方脉視之¶
用木香散每貼又増丁香十粒予切疑焉觀其出遲因¶
問自利而氣弱察其所下皆臭滯陳積因腸胃熱蒸而¶
下也恐非有寒而虛遂急止之已投一貼矣繼以黄連¶
<pb:KR3e0078_WYG_085-62a>¶
解毒湯加白术與十貼以解丁香之熱利止瘡亦出其¶
後肌常有微熱而手足生癰癤與凉劑調補踰月而安¶
　一男子十餘歲出痘熱時出根脚宻嘔吐不食腰背¶
骨節痛大渴喉痛腹亦痛全不食者半月餘脉浮弦洪而¶
數與參耆歸术炙甘草陳皮半茯生薑煎服之至五日¶
色淡又加桂些少歸耆再用酒製至七日癢甚加丁香¶
叄粒附子些少癢止至八日九日渴大作而腹泄㵼癢¶
甚至十日寒戰遂用白术為君耆陳苓炙甘芩歸為臣¶
<pb:KR3e0078_WYG_085-62b>¶
至十一日不靨或癢或譫語但守前藥半月後自吐出¶
痰多而安¶
陳十一味木香散　治疹痘腹脹渴其効如神(必須審/察的是)¶
　(寒證六脉虚細身不甚熱或發寒或嘔吐肚/腹痛或身體四肢俱冷者可用此方出集驗)　木香¶
　　大腹皮　人參　官桂　赤茯苓　青皮(去白/)前¶
　　胡　訶子皮　半夏　丁香　甘草(炙各/叄兩)¶
　右㕮咀每服二錢水一盞薑三片煎空心温服¶
異功散集驗方瘡痘頭温足冷腹脹㵼渴(方見痘出不/快)¶
<pb:KR3e0078_WYG_085-63a>¶
海瘡疹不渴藏寒下利四君子加乾薑減半主之　痘¶
疹大便不固痘漸黑䧟小兒乳母同服　人參　白茯¶
　　苓　肉荳䓻　黄耆(各半/兩)甘草(炙貳/錢)¶
　右㕮咀每服一錢水半盞薑五片棗一枚煎三分乳¶
　母倍服若大㵼手足厥冷加附子用驗¶
治中散　虛寒㵼利不進飲食　黄耆　人參　茯苓¶
　　白术　川芎　當歸　肉桂(各伍/錢)肉荳䓻(麫包煨/熟取去)¶
　　(油/)丁香(壹錢/半)木香(叄/錢)¶
<pb:KR3e0078_WYG_085-63b>¶
　右為末每五歲用五分好熱酒調下衣被盖煖少頃¶
　痘變紅活而起¶
　　　大小便閟¶
劉提㸃云疹痘最要大小腑分曉所以錢氏四聖散用¶
木通枳殻極妙若大小腑自流利則不必苦泥　萬凡¶
瘡疹小便欲長大便欲實經曰小便數者大便必鞕雖¶
二三日不更衣無苦也如小水少則病進盖心主瘡而¶
屬火心移熱於小腸小腸小腸移熱於膀胱膀光為津¶
<pb:KR3e0078_WYG_085-64a>¶
液之府氣化則出氣為火食不能𫝊化而津液不出故¶
小便閟也瘡疹發熱大便欲潤若二三日不行宜急利¶
之恐腸胃不通榮衛不行瘡出轉宻也惟瘡起發之後¶
大便却宜堅實如能食而大便常行者不須忌之若過¶
四五日不行則熱盛生濕其瘡難靨亦宜微利之設使¶
大小便俱不通則邪毒内畜三焦阻絶經曰一息不運¶
則機緘窮故大小便不通者死　凡痘子要大小便自¶
調則裏氣和無留邪也故小便宜長而清如小便赤澀¶
<pb:KR3e0078_WYG_085-64b>¶
導赤散(心/)小便短少八正散瘡出太宻小便不通者連¶
翹湯盖瘡子發熱不可驟去惟利小便以折其鬱如痘¶
稠宻小便少者此氣血衰少津液虚耗非熱也不可利¶
之反傷真陽之氣十全大補湯(汗/)主之能食者大便宜¶
潤有入必有出也不能食者大便宜實存舊榖氣以養¶
血氣也如四五日不行大便結燥者用膽導法導之不¶
通以三黄丸(熱/)微利之如大結腹脹者以三乙承湯下¶
之如若大便泄㵼即止之盖痘瘡要裏氣實恐泄得脾¶
<pb:KR3e0078_WYG_085-65a>¶
胃虚也輕則理中湯丸(㵼利/)益黄散(脾/)荳䓻丸甚則陳¶
氏木香散(俱㵼/利)異功散(出不/快)主之　聞人氏云痘出正¶
盛喘促腹滿手掌心并腋下有汗或譫語妄言小便赤¶
而大便不通者小承氣湯(傷寒/)之類下之若靣赤黄大¶
便秘&KR0611;小便少而或嘔者宜小柴胡湯(發熱/)熱甚而榮¶
衛閉塞則毒氣彌蔓如裏毒盛者大便不通小便如血¶
如表毒盛者或為癰瘡身上破裂此皆因不曽解利之¶
故俱宜犀角地黄湯(失血/)小柴胡湯加生地黄四順飲¶
<pb:KR3e0078_WYG_085-65b>¶
(發熱/)牛黄散(腹痛/)紫雪(大科/發熱)輩救之若毒凝血聚瘡成¶
黒色大小便秘喘急煩躁者治法見驗色條¶
治大小便俱不通以皂莢燒灰存性為末米飲調下¶
葵子末壹合水一盞煎至半鍾入豬脂半兩空心服¶
小便不利痘疹方云痘疹未出之先小便不利熱盛者¶
恐欲起驚用導赤散(心/)微解之　熱入膀胱如有血淋¶
犀角地黄湯(失/血)　初出不快小便赤澀四聖散(見形出/不快)¶
　已出而赤澀白术散(渴/)加木通五苓散加木香(丹溪/用五)¶
<pb:KR3e0078_WYG_085-66a>¶
(苓散加麥/門冬煎服)　收靨之後小便不利煩熱而渴豬苓散(痘/後)¶
　薛前證當分所因若小腸熱結用導赤散　肝經熱¶
用柴胡麥門冬湯(痘/後)　脾經熱用犀角地黄湯　肺經¶
熱用生地黄湯(痘咳/𠻳)　腎經熱地黄丸(腎/)　靨後氣血¶
虚弱用八珍湯(虚/羸)　中氣虛弱用五味異功散(吐/㵼)　萬¶
凡瘡疹小便少者熱微導赤散加山梔仁熱甚八正散¶
主之¶
八正散　治下焦積熱大小便不通或小便淋&KR0611;脉證¶
<pb:KR3e0078_WYG_085-66b>¶
　俱實者　大黄(酒炒/)車前子(炒/)瞿麥　萹蓄　山梔¶
　　(炒/)木通(各壹/錢)滑石(煨二/錢)甘草(壹錢/)¶
　右每服二錢水煎¶
滋腎丸　黄檗(炒黑/)知母(炒黑各/貳兩)肉桂(貳錢/)¶
　右為末水糊丸¶
黄芩清肺飲　黄芩(炒/)山梔(炒各/等分)¶
　右每二錢水煎¶
紫草木通湯　治痘瘡出不快小便不利　紫草　人¶
<pb:KR3e0078_WYG_085-67a>¶
　　參　木通　茯苓　糯米(各等/分)甘草(減半/)¶
　右水煎服¶
通關散　此藥通心經利小便　山梔仁　大黄(炒各/壹分)¶
　　木通　甘草(炙/)車前子(炒/)赤茯苓　瞿麥　人參¶
　　滑石(各叄/分)萹蓄(炒五/分)¶
　右剉細用水一盞燈心十根煎半盞温服¶
連翹湯　連翹　防風瞿麥　荆芥穗　木通　車¶
　　前子　當歸　柴胡　赤芍藥　白滑石　蟬蛻¶
<pb:KR3e0078_WYG_085-67b>¶
　　黄芩　山梔子　甘草(各五/分)¶
　右剉細加紫草(五/分)水一盞半煎一盞去查食前温服¶
紫草冬葵湯　治小便不通毒氣閉塞　紫草茸　山¶
　　梔子　黄芩(各壹錢/貳分)秦艽　苦參(各壹錢/壹分)冬葵子¶
　　(壹錢/半)露蜂房　白茯苓　木通　白芍藥　澤㵼¶
　　車前子(各壹/錢)蟬蛻(捌分/)¶
　右剉散每服四五錢水煎逺食温服　如急數莖中¶
　痛者加甘草稍八分苦楝子一錢如痛甚欲死者加¶
<pb:KR3e0078_WYG_085-68a>¶
　川牛膝一錢三分如有赤如血色者加胡黄連一錢¶
　三分如溺血者加當歸壹錢川芎壹錢龍骨火煅兎¶
　絲子各壹錢紅甚者加生地黄白溺者加使君子各¶
　壹錢叄分黄連壹錢壹分韭子研壹錢貳分濁甚者¶
　加桑螵蛸壹錢¶
大便袐薛陳文宿先生云痘疹四五日不大便以肥豬¶
脿白水煮熟切豆大五七塊與食之滋潤臓腑瘡痂易¶
落切不可妄投宣利之藥恐真氣内虚瘡毒入裏如六¶
<pb:KR3e0078_WYG_085-68b>¶
七日身壯熱不大便其脉緊盛與三味消毒飲(見形/)微¶
利之竊謂前證若毒在肌肉而未能盡發脉浮而緊者¶
最宜此藥疎解其毒若脉沉而緊者宜用前胡枳殻散¶
(喘/)疎通毒氣以絶其源若口舌咽喉腫痛瘡毒甚也用¶
射干鼠粘子湯(咽喉/)若大便既通作渴飲湯脾胃氣虚¶
也用人參白术散(渴/)凡燥糞在直腸不能下者宜用豬¶
膽汁導之忌用疎利之劑恐復傷胃氣則瘡未出者不¶
能發出已出者不能灌靨大抵分辨虚實當以手足冷¶
<pb:KR3e0078_WYG_085-69a>¶
熱或飲水飲湯驗之　萬如發熱時大便不行熱微者¶
三黄丸(發熱/)甚則承氣湯主之　如起發至收靨大便¶
不行者用膽導法不可遽用利藥　但瘡乾黑䧟大便¶
袐煩躁者以百祥丸牛李膏(黑䧟/)主之如無此藥以承¶
氣代之¶
當歸丸　當歸(半兩/)甘草(壹分/)黄連　大黄(各貳/錢半)¶
　先將當歸熬膏子入藥末三味為丸加服之以利為¶
　度¶
<pb:KR3e0078_WYG_085-69b>¶
&KR0037;變百祥丸　治癍疹大便秘結¶
　紅牙大㦸(去骨/壹兩)青州&KR0037;(去核/十枚)¶
　右用水二盞同煎至水盡為度去大㦸將&KR0037;焙乾可¶
　和作劑旋丸從少至多以利為度¶
洗心散　治痘瘡壯熱大小便不利狂言多渴¶
　　大黄　甘草　當歸　麻黄(去莭/)白术　芍藥¶
　　荆芥(各等/分)¶
　右㕮咀量病輕重多少薑薄荷煎温服則平熱服則¶
<pb:KR3e0078_WYG_085-70a>¶
　溏¶
三乙承氣湯　大黄　芒硝　厚朴　枳實(各壹/錢)甘草¶
　　(五分/)¶
　右剉細水一盞加生薑一片煎至七分去渣食前熱¶
　服¶
膽導法　用大豬膽一枚以鵞翎筒兩頭截齊一頭入¶
　膽中線牢札定吹令氣滿納入穀道中直待氣通取¶
　去¶
<pb:KR3e0078_WYG_085-70b>¶
加味四君湯¶
　　人參　白术　黄耆　白茯苓　甘草　𤓰蔞根¶
　　桔梗¶
　各等分水煎服　海蔵以此治瘡疹已出未出大便¶
　袐澀或時渴盖有病者或因禀受不足或因吐㵼之¶
　後或因汗多或利小便元氣既虚津液乾涸不得潤¶
　滑而致大便袐澀者若妄行疎利何異操刀必須此¶
　藥治之醫家切宜詳審勿令誤也¶
<pb:KR3e0078_WYG_085-71a>¶
潤腸湯　治虛袐¶
　　當歸梢　甘草　生地黄　火麻　桃仁泥¶
　水煎服¶
紫草麻仁湯　治瘡疹大便不通致毒氣閉塞¶
　　山豆根　紫草(各壹錢/壹分)鼠粘子　露蜂房　生犀¶
　　青皮　桃仁　麻仁　側栢葉　黄芩(各壹/錢)杏仁¶
　　(壹錢/貳分)¶
　右剉散每服四五錢水煎食逺服袐甚者加烏梅肉¶
<pb:KR3e0078_WYG_085-71b>¶
　㭍分不已再加冬葵子壹錢伍分¶
　¶
　¶
　¶
　¶
　¶
　¶
　證治凖繩卷八十五¶
