# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.661043
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百七
<pb:KR3e0078_WYG_107-1a>¶
欽定四庫全書¶
　證治凖繩卷一百七¶
　　　　　　　　　　　　明　王肯堂　撰¶
　外科¶
　　癰疽門¶
　　　癰疽部分¶
靈樞五臟身有五部　伏兎一　腓二(腓者腨也/即足肚)　背¶
三　五臟俞四　項五　此五部有癰疽者死¶
<pb:KR3e0078_WYG_107-1b>¶
王海藏云　腦　鬚　鬢　頥　亦為癰疽必死之¶
處¶
鬼遺方不可患癰疽者七處　眼後虛處　頥接骨處¶
　隂根上毛間胯與尻骨接處　耳門前後車骨接處¶
　諸因小腹風水所成癰疽　領骨下近耳後虛處¶
鼻骨中　並能害人但以諸法療之或有得瘥唯眼後¶
虛處最險¶
背上九處不可病癰　第一入髪際為玉枕亦為舌本¶
<pb:KR3e0078_WYG_107-2a>¶
　第二頸項節　第三椎為崇骨　第四大椎為五藏¶
　第五脊骨兩邊肺俞穴　第六夾脊兩邊脾俞及肝¶
俞　第七脊骨兩邊腎俞二穴　第八後心鳩尾　第¶
九鳩尾骨穴¶
正靣五處不可患癰　第一喉骨為垂膺　第二當胸¶
為神舍　第三心鳩尾　第四當兩乳穴　第五臍下¶
一寸三分之間¶
側靣三處不可患癰　耳下近耳後牙車尖央䧟中為¶
<pb:KR3e0078_WYG_107-2b>¶
喉脉一穴　當膞下一穴為肩骨　承山上三寸一穴¶
腨腸¶
上焦發癰為陽是壅塞實候宜解利温凉湯藥去其積¶
熱上攻外即貼消腫通逼毒藥如已結定即發穴藥候¶
宂破出其膿毒腫平方貼生肉等藥然後斂合瘡口亦¶
慮外傷風水勿食發風熱醬麵毒物等忌房事¶
中焦發癰至腰上一節前後心不定所在皆是澁滯候¶
亦乗虛而作不拘大小前起心鳩尾者最要緊近兩腋¶
<pb:KR3e0078_WYG_107-3a>¶
是虛處兩脇肋下至臍上及臍下兩傍一二寸發癰填¶
氣伏硬難潰膿為此等處偏難發宂宂後難合瘡口並¶
須先用煖内藥服後用熱藥貼令軟如慢慢破宂不得¶
急破急破即朝夕出膿不住緩慢破宂即一頓出膿易¶
為將息後心者唯有十一椎脾俞下十四椎上為腎俞¶
腎俞下為腰俞兩處起癰者防毒氣内攻為此處皆是¶
至虛處凡有癰起先須補内氣令實方可放破内氣實¶
則不内攻且易得潰唯腰腿兩處多成漏疾預防節慾¶
<pb:KR3e0078_WYG_107-3b>¶
則先矣¶
下焦發為流注虛損候前隂股兩處起如雞卵大長横¶
摺内初起腫核結塊後四畔浮腫相併伏硬色青黒先¶
用和平藥内服三五日後用發軟散及罨藥罨令軟即¶
宂宂後其瘡口即隨摺子内作長瘡瘡口破宜急用抽¶
毒膏出膿膿盡便貼合瘡口藥為此處無肉可壊更不¶
須長肉也¶
　右靈樞鬼遺諸書所言部分甚悉今已散采入各條¶
<pb:KR3e0078_WYG_107-4a>¶
　矣其經絡所屬及引經之藥已見首卷分經絡篇其¶
　初中後内消外治之法及表裏虛實之别則當於腫¶
　瘍潰瘍門求之今世專科方士所詫以為秘傳之書¶
　圖寫形像分别名目以立治法者多不足憑此中亦¶
　有蒐采者(如或問/之類)姑以廣聞見耳不必泥也¶
　　頭部一¶
　　　百會疽¶
或問百㑹穴生疽何如曰此名玉頂發初如麥米頓増¶
<pb:KR3e0078_WYG_107-4b>¶
痛楚寒熱大作由虛陽浮泛宜以鹽湯下入味丸引火¶
歸源甚則黒錫丹或元氣素薄六陽經受風邪風火相¶
扇臟腑熱毒上攻而然者宜黄連消毒飲兼玉樞丹勝¶
金丹更以附子切片置湧泉宂炙五壯以泄其毒七日¶
無膿者死¶
　　　頂門癰¶
或問頂門生癰何如曰此屬太陽經風熱所致一名佛¶
頂疽宂名上星由臟腑隂陽不調熱毒上壅而成宜服¶
<pb:KR3e0078_WYG_107-5a>¶
活命飲加芩連梔子藁本清熱之臍及紫金丹烏金散¶
奪命丹汗之虛者十全大補湯加羌活稍遲潰爛黒䧟¶
惡證多脉大神昏二便閉結者不治¶
　　　額疽¶
鬼遺方云左額右額發赤疽不拘大小狀如桃李急宜¶
藥貼破見膿無害右額角一處發毒疽及惡癤為近太¶
陽宂如腫滿太陽即成虛損為近宂而難消不可破如¶
破後傷外風水即能害人亦宜用藥潰膿後速歛合瘡¶
<pb:KR3e0078_WYG_107-5b>¶
口如經冬月即成冷瘡縁此處近太陽宂上至額角都¶
為險處宜或問當額生疽何如曰此屬陽明胃積熱宜¶
服活命飲加升麻桔梗𦍑活水酒煎服壯實者一粒金¶
丹下之老弱者十全六補湯或十宣散黄茋内托散托¶
之過時潰爛腦髓出者死¶
　　　太陽疽¶
鬼遺云左右太陽宂或發疽癤及癰五七日不潰毒氣¶
流入眼眶攻眼眼合不開用藥貼破破後慎外風水所¶
<pb:KR3e0078_WYG_107-6a>¶
入即損其睛疰損眼臉而成大疾　或問兩太陽生疽¶
何如曰此名勇疽亦名腦發疽屬足陽明胃經狀如伏¶
鼠寒熱併作面目浮腫宜活命飲加升麻桔梗烏金散¶
十一日刺得黄白膿者生清稀黒血者及潰爛透腦者¶
死¶
　　　鬢疽¶
鬢疽屬手少陽三焦相火是經少血多氣尤忌見膿若¶
妄加針灸必至不起余見之屢矣　薛新甫以為屬肝¶
<pb:KR3e0078_WYG_107-6b>¶
膽二經怒火或風熱血虛所致若發熱作渇者用柴胡¶
清肝散腫突痛甚者用仙方活命飲若大勢已退餘毒¶
未散用參茋歸术為主佐以川芎白芷金銀花以速其¶
膿膿成仍用參茋之類托而潰之若欲其生肌収斂脾¶
虚者六味丸血虛者四物加參茋或血燥或水不能生¶
木者用四物湯六味地黄丸氣虛者用補中益氣湯皆¶
當滋其化源為善¶
一老腫痛發熱膿清作渇脉軟靣濇此氣血俱虚也欲¶
<pb:KR3e0078_WYG_107-7a>¶
補之彼見作渇發熱乃服降火之劑果作嘔少食復求¶
治投六君子湯四劑嘔止食進仍用補藥月餘而愈(以/上)¶
(補/)　一人患此焮痛作腫發熱以小柴胡湯加連翹金¶
銀花天花粉四劑而消　一人因怒後鬢際腫痛發熱¶
以小柴胡湯加連翹金銀花天花粉四劑根畔俱消惟¶
瘡口作痛以仙方活命飲二劑痛止膿熟針之更以托¶
裏消毒藥而愈　一人腫痛寒熱拘急脉浮數以荆防¶
敗毒散二劑表證悉退更以托裏消毒散潰之而安¶
<pb:KR3e0078_WYG_107-7b>¶
一人焮腫痛甚發寒熱服十宣散愈熾診之脉數而實¶
此表裏俱有邪也以荆防敗毒散加芩連大黄二劑少¶
愈更以荆防敗毒散四劑而消　俞黄門年踰三十冬¶
患鬢毒腫焮煩躁便祕脉實此膽經風熱壅上也馬氏¶
曰瘡瘍熱實不利者大黄湯下之一劑便通瘡退更以¶
荆防敗毒散二劑十宣散去桂加天花粉金銀花數劑¶
而愈　一人頭靣焮腫作痛時仲冬脉弦𦂳以托裏温¶
經湯汗之而消　趙宜人年踰七十鬢疽已潰焮腫痛¶
<pb:KR3e0078_WYG_107-8a>¶
甚喜冷脉實便祕東垣云煩躁飲冷身熱脉大精神昏¶
悶者臟腑實也以清凉飲二劑腫痛悉退更以托裏藥¶
二十餘劑而平¶
　注前疽雖出少陽血少之分然證與脉皆屬於實故¶
　年壯者用瀉劑之重年老者用瀉劑之輕若拘以年¶
　老或守其經禁而投補劑實實之禍難免矣(以上/瀉例)¶
侍御朱南臯患前證腫痛發熱日晡尤甚此肝膽二經¶
血虛火燥也用四物湯加𤣥參柴胡桔梗炙草治之而¶
<pb:KR3e0078_WYG_107-8b>¶
愈又因勞役發熱畏寒作渇自汗用補中益氣湯去柴¶
胡升麻加五味麥門炮薑而瘥　州守胡廷器年七十¶
患前證腫焮作痛頭目俱脹此腎水不足肝膽火盛而¶
血燥也用六味丸料四劑瘡頭出水而愈後因調養失¶
宜仍腫痛煩熱喘渇脉洪大而虚此脾胃之氣傷也用¶
補中益氣以補脾胃用六味地黄丸以補腎肝而痊(以/上)¶
(補/例)¶
柴胡清肝散　治鬢疽及肝膽三焦風熱怒火之證或¶
<pb:KR3e0078_WYG_107-9a>¶
　項胸作痛或瘡毒發熱¶
　柴胡　山梔(炒各壹/錢伍分)　黄芩(炒/)　川芎　人參(各壹/錢)¶
　連翹　桔梗(各捌分/)　甘草(伍/分)¶
　右水煎服¶
　　　髪際瘡¶
鬼遺云左右髪際起如粟米頭白肉赤熱痛如錐刺此¶
疾婦人患多丈夫患少始因風濕上攻髪際亦宜出膿¶
無傷　或問髪際生瘡何如曰此名髪際瘡也狀如芡¶
<pb:KR3e0078_WYG_107-9b>¶
實漫腫寒熱或痛或痒者髪際疽也此由風熱上壅所¶
致宜服防風通聖散紫金丹奪命丹汗之¶
　　　&KR0746;頭瘡¶
丹防風通聖散為末酒浸焙乾凡三次食後白湯調服¶
日三服至頭有汗効¶
世濃煎鹽湯洗三五日一洗用一上散傅之乆年不愈¶
神効¶
丹用好紫霄炭燒通紅入水淬之又燒又淬以水熱為¶
<pb:KR3e0078_WYG_107-10a>¶
度取所淬之水日日洗之使熱毒宣發而愈外以胡荽¶
子伏龍肝懸龍尾(屋梁/塵也)黄連白礬為末調傅又服酒炒¶
通聖散效¶
一方單用黄連末傅之累効¶
或問頭上生瘡狀如葡萄痛甚乆而無膿何如曰名鬈¶
毛瘡治法上同必須詳驗其瘡若中䧟而四畔高起色¶
如黄蠟者廣瘡也¶
松脂膏　治頭瘡經年月不瘥¶
<pb:KR3e0078_WYG_107-10b>¶
　　松脂　黄連(去鬚各/㭍錢半)黄芩　苦麥(各壹/兩)蛇牀子(貳/錢)¶
　　(半/)大黄　白礬(枯各/半兩)水銀(壹兩/半)胡粉(半兩合水銀/入少水同研)¶
　　(令無星/為度)¶
　右為細末研勻用蠟豬脂調傅瘡上大効¶
貝母膏　治頭秃瘡¶
　　貝母　半夏(生/)南星　五倍子　白芷　黄檗¶
　　苦參(各貳/錢半)虢丹(煆壹/錢半)雄黄(壹/錢)¶
　右為細末先以蜂房白芷苦參大腹皮荆芥煎湯熏¶
<pb:KR3e0078_WYG_107-11a>¶
　洗拭乾即用宻水調傅兩三次後乾摻藥¶
加味平胃散　治一切惡瘡頭上瘡¶
　右平胃散入膩粉清油調傅之甚妙¶
螵蛸散　治頭上生瘡俗曰粘瘡¶
　　海螵蛸(貳/錢)白膠香　輕粉(各半/兩)¶
　為細末研勻先用清油潤瘡後掺藥只一上可¶
治頭極痒不痛生瘡方¶
　　鵓鴿糞(伍/合)¶
<pb:KR3e0078_WYG_107-11b>¶
　右以好醋和膏煮三兩沸日兩三次塗之¶
　　　腦疽¶
鬼遺正腦上一處起為腦癰及腦疽腦鑠並在大椎骨¶
上人髪際生腦癰皮起易得破宂急破急出膿不害腦¶
疽皮厚難得破宂須急發内毒使破宂方可　腦鑠一¶
處初起如横木掘上起頂門下止大椎發腫如火燒其¶
色青黒如靴皮大硬不見膿即損外皮如犬咬去肉之¶
跡難愈　靈樞云陽氣大發消腦溜頂名曰腦爍其色¶
<pb:KR3e0078_WYG_107-12a>¶
不樂腦頂痛如刺以針煩心者死不可治¶
薛腦屬足太陽膀胱經積熱　或濕毒上湧　或隂虛¶
火熾　或腎水虧損隂精消涸　初起腫赤痛甚煩渇¶
飲冷脉洪數而有力乃濕熱上湧當用黄連消毒散并¶
隔蒜炙以除濕熱　漫腫微痛渇不飲冷脉洪數而無¶
力乃隂虛火熾當用六味丸及補中益氣湯以滋化源¶
　若口舌乾燥小便頻數或淋瀝作痛乃腎水虧損急¶
用加减入味丸及前湯以固根本引火歸經　若不成¶
<pb:KR3e0078_WYG_107-12b>¶
膿不腐潰陽氣虚也四君加歸茋　不生肌不収歛脾¶
氣虛也十全大補湯　若色黯不潰或潰而不歛乃隂¶
精消涸名曰腦爍為不治若攻補得宜亦有可愈治者¶
審焉¶
元好問記曰予素飲酒於九月中患腦之下項之上出¶
小瘡後數日腦項麻木腫勢外焮瘍醫遂處五香連翹¶
湯至八日不下而云不可速療十八日得膿出用藥或¶
砭刺三月乃可平四月如故予記醫經云凡瘡見膿九¶
<pb:KR3e0078_WYG_107-13a>¶
死一生果如醫言則當有束手待斃之悔矣乃請李明¶
之診且謂膏粱之變不當投五香事已無及當先用火¶
攻之䇿然後用藥以大艾炷如桃核許者攻之百壯乃¶
始覺痛次為處方云是足太陽膀胱之經其病逆當反¶
治脉中得弦緊按之洪大而數又且有力必當伏其所¶
主而先其所因其始則同其終則異可使破積可使潰¶
堅可使氣和可使必巳必先歳氣無伐天和以時言之¶
可收不可汗經與病俱禁下法當結者散之鹹以軟之¶
<pb:KR3e0078_WYG_107-13b>¶
然受寒邪而禁鹹諸苦寒為君而用甘寒為佐酒熱為¶
因用為使以辛温和氣血大辛以解結為臣三辛三甘¶
益元氣而和血脉渗淡以導酒濕扶持秋令以益氣瀉¶
火以入本經之藥和血且為引用既以通經為主用君¶
以黄芩黄連黄檗生地黄知母酒製入本經羌活獨活¶
藁本防風巳當歸連翹以解結黄茋人参甘草配諸苦¶
寒者三之一多則滋營氣補土也生甘草瀉腎火補下¶
焦元氣人参橘皮以補胃蘇木當歸尾去惡血生地黄¶
<pb:KR3e0078_WYG_107-14a>¶
補血酒製防己除膀胱留熱澤瀉助秋令去酒之濕熱¶
凡此諸藥必得桔梗為舟楫乃不下沉投劑之後疽當¶
不痛不折食進體健予如言服之投牀大鼾日出乃寤¶
以手捫瘡腫减七八至瘡痂都歛十四日而巳世醫用¶
技豈無取効者至於治効之外乃能歴數體中不言之¶
秘平生所見唯明之一人而巳(方名黄連消/毒飲見本條)　一人素¶
不慎起居飲食焮赤腫痛尺脉洪數以黄連消毒散一¶
劑濕熱頓除惟腫硬作痛以仙方活命飲二劑腫痛悉¶
<pb:KR3e0078_WYG_107-14b>¶
退但瘡頭不消投十宣去桂加金銀花藁本白术茯苓¶
陳皮以托裏排膿彼欲全消自製黄連解毒散二服反¶
腫硬不作膿始悟仍用十宣散加白术茯苓陳皮半夏¶
腫少退仍去桂又四劑而膿成腫勢亦退繼以八珍湯¶
加黄耆五味子麥門冬月餘膿潰而愈　夫苦寒之藥¶
雖治隂證尤當分表裏虛實次第時宜豈可始末悉用¶
之然焮腫赤痛尺脉數按之則濡乃膀胱經濕熱壅盛¶
也故用黄連消毒散以解毒除濕顧腫硬作痛乃氣血¶
<pb:KR3e0078_WYG_107-15a>¶
凝滯不行而作也遂用仙方活命飲以解結消毒破血¶
也其瘡頭不消盖因熱毒薫蒸氣血凝滯而然也宜用¶
甘温之劑補益陽氣托裏以腐潰之况此證原屬腎脉¶
經因虛火盛而出若不審其因專用苦寒之藥胃氣已¶
傷何以腐化收歛幾何不致于敗耶凡瘡易消散易腐¶
潰易收歛皆氣血壯盛故也　一人腦疽已十餘日靣¶
目腫閉頭焮如斗脉洪數煩躁飲冷此膀胱濕熱所致¶
用黄連消毒飲二劑次飲槐花酒二碗頓退以指按下¶
<pb:KR3e0078_WYG_107-15b>¶
腫則復起此膿已成於頸額肩頰各刺一孔膿並湧出口¶
目始開更以托裏藥加金銀花連翹三十餘劑而愈¶
一人患腦疽勢劇脉實用黄連消毒散不應以金銀藤¶
二兩水二鍾煎一鍾入酒半碗服之勢去三四再服漸¶
退又加黄檗知母𤓰蔞當歸甘草節數劑而潰止加黄¶
茋川芎白芷桔梗數劑而愈　一婦年將七十形實性¶
急好酒腦疽纔五日脉緊急又濇急用大黄酒煨細切¶
酒拌炒為末又酒拌人参炒入薑煎調一錢服過兩時¶
<pb:KR3e0078_WYG_107-16a>¶
再與得卧而上半身汗睡覺病已失此亦内托之意(按/此)¶
(治因性急因好酒兼因其脉而制此方脉緊急且濇由/其性急嗜酒以傷其血而然故用大黄以洩酒熱人参)¶
(以養氣/血也)杜清碧病腦疽療之不愈丹溪往視之曰何不¶
服防風通聖散曰已服數劑丹溪曰合以酒製之清碧¶
乃自悟以為不及　一婦腦左腫痛左鼻出膿年餘不¶
愈時或掉眩如坐舟車許叔微曰肝虛風邪襲之然也¶
以川芎一兩當歸三錢羌活旋覆花細辛防風蔓荆子¶
石膏&KR2208;本荆芥穗半夏麯乾地黄甘草各半兩毎服¶
<pb:KR3e0078_WYG_107-16b>¶
一兩一料而愈(按此條認作肝虛風邪襲之而治以去/風清熱養血袪痰之劑因其掉眩痛偏)¶
(于左也經曰諸風掉眩皆屬肝木又病偏左乃肝膽所/主又曰風從上受之又曰無痰不成眩暈又曰肝藏血)¶
(又曰風乃陽邪故方以風/熱痰血而主治者理也)　一婦患此色赤腫痛脉數¶
有力與黄連消毒飲二劑少退更與清心蓮子飲四劑¶
而消　一婦人冬間患此腫痛熱渇余用清熱消毒藥¶
潰之而愈次年三月其舌腫大遍身發疔如葡萄不計¶
其數手足尤多乃脾胃受毒也先各刺出黒血隨服奪¶
命丹㭍粒出臭汗瘡熱益甚便祕二日與大黄芩連各¶
<pb:KR3e0078_WYG_107-17a>¶
叁錢升麻白芷山梔薄荷連翹各貳錢生甘草壹錢水¶
煎三五沸服之大小便出臭甚多下體稍退乃磨入犀¶
角汁再服舌本及齒縫出臭血諸毒乃消更以犀角地¶
黄湯而愈¶
　以上治按皆足太陽經積熱挾風挾濕挾虛者其進¶
　退出入可以用黄連消毒散之活法也¶
黄連消毒飲¶
　　黄連(伍/分)黄芩(伍/分)黄檗(酒洗/伍分)人參(伍/分)知母(肆分酒炒/此以苦寒)¶
<pb:KR3e0078_WYG_107-17b>¶
　　(引用通/經為君)羌活(壹/錢)獨活(伍/分)防風(伍/分)藁本(伍/分)連翹(壹錢/此以)¶
　　(大辛解本經/之結為臣)黄茋(壹/錢)甘草(炙伍分此以甘温配諸/苦寒者三之一多則滋)¶
　　(榮氣而/補土)當歸身(壹錢/酒洗)生地黄(壹錢酒洗此以辛/温之味和血補血)陳¶
　　皮(伍分不去/白補胃氣)甘草稍(伍分生此以甘寒㵼腎/火之邪補下焦元氣)澤㵼¶
　　(㭍分渗淡導酒/濕扶助秋令)防己(伍分酒洗除/膀胱留熱)當歸稍(伍/分)蘇木¶
　　(伍分去/惡血)桔梗(壹錢使諸藥不下/沉為舟楫之用)凡所用之藥用酒¶
　　洗併入酒煎者用酒熱為因為使¶
　右俱作一服水叁盞煎减壹半去滓入酒少許再煎¶
<pb:KR3e0078_WYG_107-18a>¶
　食後温服投劑後不得飲水必再作膿効遲初患三¶
　日者服之立効凡瘡皆隂中之陽陽中之隂二證而¶
　已東垣疽陽藥七分隂藥三分名曰昇陽益胃散老¶
　人宜之亦名復煎散或加没藥乳香各壹錢¶
　右東垣論膏粱肉食之變治宜苦寒不宜芳香者如¶
　解裏條撮要内消升麻湯孫真人单煮大黄湯皆為¶
　富貴肉食之軰設也¶
羌活當歸湯　治腦疽¶
<pb:KR3e0078_WYG_107-18b>¶
　　黄芩　黄連(各酒/炒)當歸身(酒/浸)炙甘草(各壹/兩)羌活¶
　　黄檗(酒/浸)連翹(各伍/錢)澤㵼　獨活　藁本(各叁/錢)防風¶
　　　梔子仁(各伍/分)¶
　右㕮咀分作四服水一小椀先浸一時許入酒壹匙¶
　煎至捌分去渣大温服食後日二服和渣計六服三¶
　日服盡去渣清藥調下後梹榔散¶
㯽榔散　㯽榔為細末將羌活當歸湯調下¶
陳録判母年七十餘於冬至腦後出疽形可甌靣大衆¶
<pb:KR3e0078_WYG_107-19a>¶
瘍醫診俟瘡熱以鍼出膿因笞侍妾瘡輙内䧟凹一韭¶
葉許靣色青黄不澤四肢逆冷汗出身清時復嘔吐脉¶
極沉細而遲盖緣衰老之年嚴寒之時病中苦楚飲食¶
淡薄已滌肥濃之氣獨存瘦悴之形加之暴怒精神愈¶
損故有此寒變也病與時同與瘍醫議速製五香湯一¶
劑加丁香附子各伍錢劑盡復大發隨證調治而愈¶
内經曰凡治病必察其下謂察時下之宜也諸痛痒瘡¶
瘍皆屬心火言其常也如瘡盛形羸邪髙痛下始熱終¶
<pb:KR3e0078_WYG_107-19b>¶
寒此反常也固當察時下之宜而權治故曰經者常也¶
法者用也醫者意也隨所宜而治之可收十全之功矣¶
(按此條年老冬寒理宜温補兹用五香湯加丁附以辛/散何也盖因其怒氣鬱結阻碍陽氣不得營運致疽凹)¶
(䧟且脉極沉細而遲其為氣鬱可知矣故用五香以開/結丁附以助陽則鬱散陽復疽乃大發此亦因其性因)¶
(其脉而/為治也)　錦衣葉夫人患腦疽口乾舌燥内服清熱外¶
敷寒凉色黯不焮胸中氣噎證属陽氣虚寒彼疑素有¶
痰火不受温補薛以参茋各伍錢薑桂各貳錢一劑頓¶
然腫潰故用大補藥而愈¶
<pb:KR3e0078_WYG_107-20a>¶
一人膿將成微痛兼渇尺脉大而無力此隂虛火動之¶
證彼謂心經熱毒自服清凉降火藥愈熾復求治乃以¶
四物湯加黄檗知母五味麥門黄茋及加减八味丸渇¶
止瘡潰更以托裏藥兼前丸而愈¶
一婦人年踰八十腦疽已潰發背繼生頭如粟許脉大¶
無力此膀胱經濕熱所致脉無力血氣衰進托裏消毒¶
藥數服稍可更加參耆雖起而渇此血氣虛甚以參茋¶
各壹兩歸芐各伍錢麥門冬五味各壹錢數服渇止不¶
<pb:KR3e0078_WYG_107-20b>¶
潰加肉桂十餘劑膿成針之瘀肉漸腐徐徐取去而膿¶
清不歛投十全大補湯加白蘞貝母逺志三十餘劑膿¶
稠而愈設不峻補不去腐肉以渇為火投以凉藥寧免¶
死哉　瘡疽之證雖屬心火當看表裏虛實果元氣充¶
實内有實火寒劑或可責効若寒凉過火使胃寒脾弱¶
陽證變隂或結而不潰或潰而不歛隂陽乖戾水火交¶
爭死無日矣　一人腦疽作痛脉雖洪按之無力予㕮¶
咀加减八味丸與之彼不信自用滋隂等藥七惡併至¶
<pb:KR3e0078_WYG_107-21a>¶
而歿精要曰患疽雖云有熱皆因虚而得之愈後作渇¶
或先渇後疽非加减八味丸不能治　一人患腦疽發¶
熱口渇醫用苦寒藥膿水益多發熱益甚面目赤色唇¶
舌燥烈小便淋痛晝夜不寐死在反掌請薛治之乃以¶
加减八味丸料加参茋歸术麥冬甘草煎服之熟睡半¶
日覺來諸證悉退不數劑而瘡愈薛曰病雖愈當固其¶
本元彼不經意且不守禁次年患中風後患背疽而歿¶
一老人膿清兼作渇脉軟而濇予以為氣血俱虛用八¶
<pb:KR3e0078_WYG_107-21b>¶
珍湯加黄耆五味彼不信乃服降火之劑果反作嘔少¶
食始信服香砂六君子湯四劑嘔止食進仍投前湯月¶
餘而愈　一人未潰兼作渇尺脉大而無力以四物湯¶
加黄檗知母黄耆麥門四劑而渇減又與加减八味丸¶
渇止瘡潰更用托裏藥兼前丸而愈　一人頭頂俱痛¶
雖大潰腫痛益甚兼作瀉煩躁不睡飲食少思其勢可¶
畏診其脉毒尚在與仙方活命飲二劑腫痛退半與二¶
神丸及六君子湯加五味麥門酸棗仁四劑諸證少退¶
<pb:KR3e0078_WYG_107-22a>¶
食頗進睡少得及與参苓白术散數服飲食頗進與十¶
全大補湯加金銀花白芷桔梗月餘瘥¶
鬼遺赤色疽發頭額及腦前并手掌中十日不宂者死¶
七日可刺出赤血七日未有膿不可治也(不宂者不作/宂而東攻西)¶
(擊/也)　杼疽發鬢鬚及兩耳不宂十五日死可刺其膿色¶
黒如豆豉或見血者死¶
　　面部二¶
　　　發眉¶
<pb:KR3e0078_WYG_107-22b>¶
鬼遺云左右眉稜兩處發為發眉不拘在頭尾宜慮未¶
宂已前攻撃在眉頭即攻入眼損睛在眉後即攻下太¶
陽並宜戒慎　或問眉發疽毒何如曰此疽從眉至頭¶
生瘡黒色漸漸腫漫滿面瘡頭堅硬如石刺之無膿惟¶
出黄水痛不可忍悶亂嘔逆是也由臟腑積熱風毒上¶
攻而然急服紫金丹勝金丹汗之活命飲加黄連桔梗¶
升麻或黄連消毒飲降火消毒之劑六七日刺得黄白¶
膿者可治乾枯紫䧟刺之無膿吐逆煩躁神昏不食者¶
<pb:KR3e0078_WYG_107-23a>¶
死　或問眉心生疽何如曰是名眉心疽一名靣風毒¶
屬足太陽膀胱經風熱壅結隂陽相滯而生急服紫金¶
丹蟾酥丸汗之或一粒金丹下之若黒色痛甚或麻或¶
痒寒熱併作者疔也¶
　　　目眥瘍(詳見雜病眼/目門兹不贅)¶
　　　鼻疽¶
或問鼻柱上生疽如何曰是名鼻疽屬手太隂肺經風¶
熱及上焦鬱火所致宜千金漏蘆湯活命飲加梔子木¶
<pb:KR3e0078_WYG_107-23b>¶
通薄荷桔梗¶
　　　發髭¶
鬼遺云鼻下一處人中兩處為發髭此多因摘髭外入¶
而結攻作不常寒熱相併此亦害人　或問兩腮及鼻¶
下焮腫生瘡惡血淋漓何如曰此名疔疽屬陽明胃經¶
三日口噤如痙角弓反張按之如疔釘著骨痛不可忍¶
是也急服烏金散活命飲加桔梗升麻梔子壯實者一¶
粒金丹下之稍緩則毒攻心嘔吐不食昏迷躁亂譫語¶
<pb:KR3e0078_WYG_107-24a>¶
者死　或問地角上生癰何如曰是名髭毒屬足陽明¶
經風熱所致用活命飲加芩連𤣥参梔子桔梗以清熱¶
壯實者一粒金丹下之若撼之有根肌肉不仁或麻或¶
痒寒熱大作煩悶嘔逆者疔也¶
　　　顴瘍¶
或問顴骨内卒然而痛經宿而痛甚寒熱大作何如曰¶
此顴骨肉疽也屬上焦與陽明經&KR0625;火所致宜活命飲¶
加升麻桔梗乾葛水酒煎服仍與烏金散奪命丹汗之¶
<pb:KR3e0078_WYG_107-24b>¶
可消　或問一人年五十忽顴骨上初覺如松子漸大¶
如胡桃不甚腫微赤微痒或云痰核或云結毒或作瘤¶
治何如曰皆非也是名顴疽屬陽明經積熱所致用紫¶
金丹烏金散活命飲加製過南星服之而消　按靈樞¶
曰心病者顴赤又曰腎病者顴與顔黒然則當察其色¶
赤者宜以黄連安神丸降心火補心丸養心血黒者宜¶
以地黄丸滋腎水未可專委之陽明&KR0625;火也¶
　　　頰瘍¶
<pb:KR3e0078_WYG_107-25a>¶
或問頰腮生瘡何如曰此名金腮瘡初如米粒漸大如¶
豆久而不治潰蝕透頰屬陽明經初宜服勝金丹活命¶
飲加升麻桔梗黄連消毒散選用壯實者一粒金丹下¶
之治不得法潰爛不歛口吐臭痰喘急神昏者死¶
犀角升麻湯　治陽明經絡受風熱口唇頰車髪鬢腫¶
　痛及鼻額間連頭痛不可開口雖言語飲食亦相妨¶
　　犀角(㭍錢/半)川升麻(半/兩)防風　黄芩(各叁/錢半)香白芷¶
　　白附子　川芎(各貳/錢半)羌活(叁錢/壹)生甘草(壹錢/半)¶
<pb:KR3e0078_WYG_107-25b>¶
　右㕮咀都作一服水伍盞煎至叁盞半去滓分作叁¶
　服一日一服訖其證必减如臟腑有些溏不妨足陽¶
　明胃經也經云腸胃為市又云陽明多血多氣胃之¶
　中腥羶五味無所不納如市㕓無所不有也六經之¶
　中血氣俱多腐熟飲食之毒聚於胃故此方以犀角¶
　為主飲食之毒陽明經絡環唇挾口起於鼻交額中¶
　循頰車上耳前過客主人循髪際至額顱昔王公患¶
　此一經亦以升麻佐之餘藥皆滌除風熱升麻黄芩¶
<pb:KR3e0078_WYG_107-26a>¶
　專入胃經故用有効¶
　　　發頥(痄/腮)¶
或問腮臉生毒何如曰此名腮頷發肌肉浮而不著骨¶
者名痄腮俱屬陽明風熱所致急服活命飲加𤣥参芩¶
連水酒煎服及紫金丹汗之　或問額骨之下顋頷之上¶
耳前一寸三分發疽何如曰此名頥發古云不治之證¶
屬陽明經熱毒上攻宜活命飲加升麻桔梗黄連水酒¶
煎服紫金丹奪命丹汗之壯實者一粒金丹下之老弱¶
<pb:KR3e0078_WYG_107-26b>¶
者十全大補湯黄茋内托散人参養榮湯若治不得法¶
延及咽嗌潰爛穿口不食者死嘗見一婦人患此證經¶
水&KR0244;至一醫開之嘔逆不食而死又一人患此醫用㸃¶
藥潰爛臭穢以致虛火上升吐血痰譫語而死　薛痄¶
腮屬足陽明胃經或外因風熱所乘或内因積熱所致¶
若腫痛寒熱者白芷胃風湯内熱腫痛者升麻黄連湯¶
外腫作痛内熱口乾者犀角升麻湯内傷寒凉不能消¶
潰者補中益氣湯發熱作渇大便秘結者加味清凉飲¶
<pb:KR3e0078_WYG_107-27a>¶
表裏俱解而仍腫痛者欲作膿也托裏散若飲食少思¶
胃氣虛弱也六君子湯肢體倦怠陽氣虛弱也補中益¶
氣湯膿毒既潰腫痛不减熱毒未解也托裏消毒散膿¶
出而反痛氣血虛也人参内托散發熱補熱隂血虛也¶
八珍湯惡寒發熱氣血俱虚也十全大補湯若腫焮痛¶
連耳下者屬手足少陽經當清肝火若連頥及耳後者¶
屬足少隂經火當補腎水患此而有不治者多泥風熱¶
過用尅伐之藥耳　按素問云腎熱者頥先赤故頥屬足¶
<pb:KR3e0078_WYG_107-27b>¶
少隂腎經也而今醫師以耳後一寸三分發鋭毒者名¶
曰發頥則是少陽分野薛氏亦以為屬足少隂經當補¶
腎水者何也葢腎為相火之宅宅完且固而火得歸息¶
焉則治腎正所以治少陽也此證傷寒汗出不徹者多¶
患之亦有雜證客熱久而不散而發於頥者宜以藥速¶
消散之失治成濃則費手矣若又用尅伐之藥而不滋¶
補其氣血即穿口穿喉而死　一人年踰三十夏月熱¶
病後患頥毒積日不潰氣息奄奄飲食少思大便不禁¶
<pb:KR3e0078_WYG_107-28a>¶
診脉如無經曰脉息如無似有細而微者陽氣衰也齊¶
氏曰飲食不入大便滑利腸胃虚也以六君子加炮薑¶
肉豆&KR0371;破故紙數劑泄稍止食稍進更加黄檗當歸肉¶
桂潰而膿水清稀前藥每服加熟附一錢數劑泄止食¶
進膿漸稠再以十全大補湯加酒炒芍藥白蘞月餘而¶
愈　地官陳用之服發散之劑寒熱已退腫痛不消此¶
血凝滯而欲作膿也用托裏消毒散而膿成又用托裏¶
散而潰但膿清作渇乃氣血虚也用八珍加麥門五味¶
<pb:KR3e0078_WYG_107-28b>¶
三十餘劑而愈　上舍盧懋樹患此而尺脉數證屬腎¶
經不足誤服消毒之劑致損元氣而不能愈余用補中¶
益氣六味丸料而痊　上舍熊棟卿頥後患之膿清體¶
瘦遺精盗汗晡熱口渇痰氣上湧久而不愈脉洪大按¶
之微細屬腎氣虧損所致遂用加减八味丸料并十全¶
大補湯而愈　一婦人素内熱因怒耳下至頸腫痛寒¶
熱此肝經火燥而血虛用柴胡梔子散而腫痛消用加¶
味逍遙散而寒熱退用八珍湯加丹皮而内熱止¶
<pb:KR3e0078_WYG_107-29a>¶
連翹敗毒散　治發頥初腫服此消之¶
　　𦍑活(中/)獨活(中/)連翹(上/)荆芥(中/)防風(中/)柴胡(中/)升¶
　　麻(下/)桔梗(中/)甘草(下/)川芎(中/)牛蒡子(新瓦上炒研/碎用  中)¶
　　當歸尾(酒/洗)紅花(酒洗/下)蘇木(下/)天花粉(中/)¶
　右用水壹鍾好酒壹鍾同煎至壹鍾去滓徐徐温服¶
　如未消加穿山甲(蛤粉炒/壹錢)腫至靣者加香白芷(壹/錢)漏¶
　蘆(伍/分)如大便燥實者加酒浸大黄(壹錢/半)壯者倍用之¶
　凡内有熱或寒熱交作者倍用柴胡加酒洗黄芩(壹/錢)¶
<pb:KR3e0078_WYG_107-29b>¶
　酒炒黄連(壹/錢)¶
加味消毒飲子　治搭腮腫¶
　　防風　荆芥　連翹　牛蒡子　羌活　甘草(各/等)¶
　　(分/)¶
　右為麄末水煎三兩服散毒然後用藥塗腮腫處切¶
　不可先便用藥塗毒氣入喉中不救¶
内托消毒散　治發頥有膿不可消者已破未破服之¶
　　人参(中/)黄茋(上/)防風(中/)白芷(中/)川芎(中/)當歸(中/)桔¶
<pb:KR3e0078_WYG_107-30a>¶
　　梗(中/)連翹(中/)升麻(中/)柴胡(中/)金銀花(中/)甘草節(中/)¶
　右用水壹鍾好酒壹鍾同煎壹鍾去滓徐徐温服瘡¶
　破者以𤣥武膏貼之四圍赤腫不退者仍以後藥塗¶
　之兼服蠟礬丸最妙¶
消毒救苦散　消腫散毒用米醋調塗傅四圍留頭如¶
　乾即又傅¶
　　大黄(叁/錢)黄芩　黄連　黄檗　芙蓉葉　大薊根¶
　　　白芨　白蘞　天南星　半夏　紅花　檀花¶
<pb:KR3e0078_WYG_107-30b>¶
　　　當歸尾　赤小豆　白芷(各壹/錢半)朴硝　雄黄(另/研)¶
　　(末以上/各壹錢)¶
一方用見腫消草生白芨白蘞土大黄生大薊根野苧¶
麻根共搗成餅入朴硝壹錢和勻貼腫上留頭勿貼如¶
乾即换之若更加山慈菇金線重樓根尤妙¶
百合散　治頥頦瘡一名獨骨瘡¶
　　百合　黄檗(各壹/兩)白芨(貳錢/半)草蔴子(伍拾/粒研)¶
　右為末用朴硝水和作餅貼之日三五次¶
<pb:KR3e0078_WYG_107-31a>¶
二金散　治大人小皃蝕透腮頰初生如米豆名含顋瘡¶
　　雞内金　&KR0625;金¶
　右等分為末先用鹽漿滷漱了貼之¶
芙蓉傅方　治顋頷腫痛或破成瘡¶
　　芙蓉葉(不拘/多少)¶
　右搗爛傅之以帛紥定日一换¶
神効方　治痄腮及癰疽發背瘡癤等證¶
　　赤小豆(為細/末)以新汲水調敷瘡上及四邊赤腫處乾¶
<pb:KR3e0078_WYG_107-31b>¶
　　則再𫝊之¶
　　　面瘡¶
或問靣遊風毒何如曰此積熱在内或多食辛辣厚味¶
或服金石剛劑太過以致熱壅上焦氣血沸騰而作属¶
陽明經初覺微痒如蟲蟻行搔損則成瘡痛楚難禁宜¶
服黄連消毒散去人参加薄荷梔子及活命飲加桔梗¶
升麻紫金丹烏金散選用外用祛風潤肌之劑敷之治¶
靣部生瘡或鼻臉赤風刺粉刺用盡藥不効者惟此藥¶
<pb:KR3e0078_WYG_107-32a>¶
可治其神妙不可言每以少許臨卧時洗靣令净如靣¶
油用之數日間瘡腫處自平赤亦自消風刺粉刺一夕¶
見効仍塗藥勿近眼處¶
　　生硫黄　香白芷　瓜蔞仁　膩粉(各半/錢)全蝎(㭍/枚)¶
　　蟬蛻(伍枚/洗)芫青(㭍枚去/足翅)¶
　右為細末麻油黄蠟約度如合靣油法火熬鎔取下¶
　離火入諸藥在内每用少許塗靣上¶
山靣瘡水調平胃散塗之¶
<pb:KR3e0078_WYG_107-32b>¶
干治臉上熱瘡涎出以蒲黄傅上瘥¶
東洗靣藥方治靣有䵟㸃或生瘡及粉刺之類并去皮¶
膚燥痒垢膩潤澤肌膚¶
　　皂角(三斤去皮/弦子另搗)糯米(一升/二合)菉豆(八合揀/净另搗)楮實子(五/兩)¶
　　山奈子　縮砂(連皮/半兩)白芨(二兩肥/者剉)甘松(㭍/錢)升麻子¶
　　(半/兩)白丁香(五錢臘月/收揀净)¶
　右七味同為細末訖和菉豆糯米粉及皂角末一處¶
　攪勻用之効¶
<pb:KR3e0078_WYG_107-33a>¶
靣油摩風膏¶
　　麻黄(五/錢)升麻　防風(各貳/錢)當歸身　白芨(各壹/錢)羌¶
　　活(去皮/壹兩)白檀香(伍/分)¶
　右以綿裹定前藥於銀石器中用油五兩同熬得所¶
　澄清去渣以黄蠟壹兩再煎熬為度¶
榮肌如玉散¶
　　白丁香　白蒺藜　白牽牛　白芨　白蘝　小¶
　　椒(各壹/兩)香白芷(㭍/錢)當歸稍　升麻(各半/兩)楮實子(肆/錢)¶
<pb:KR3e0078_WYG_107-33b>¶
　　白茯苓(叁/錢)白附子(貳錢/半)麻黄(去節/貳錢)連翹(壹錢/半)¶
　右為細末毎服半錢多少洗之¶
塗䵟黯不令生瘡¶
　　豬苓　麻黄　桂枝　白蒺藜　白附子　連翹¶
　　防風　白蘝　白芷　當歸身　升麻根　白芨¶
　右等分為細末洗靣用之臨卧唾調少許塗靣上¶
肘療靣多皯黯如雀卵色以羖羊膽(壹/枚)酒(貳/升)煮叁沸塗¶
　拭之三日瘥治靣上粉刺搗兎絲子絞汁塗之¶
<pb:KR3e0078_WYG_107-34a>¶
竹白附丹　治男子婦人靣上黒斑㸃¶
　　白附子(壹/兩)白蘝　白芨　白茯苓　蜜陀僧　白¶
　　石脂　定粉(各等分/研細)¶
　右為細末用洗靣藥洗淨臨睡用人乳汁加無用牛¶
　乳或雞子清調和丸如龍眼大逐日温漿水磨開傅¶
　之¶
白附子散　治靣上熱瘡似癬或生赤黒斑㸃¶
　　白附子　宻陀僧　茯苓　白芷　定粉(各等/分)¶
<pb:KR3e0078_WYG_107-34b>¶
　右為末先用蘿蔔煎湯洗靣浄後用羊乳調至夜敷¶
　患處次日早洗去効¶
袪風白芷散　治靣上風癬瘡¶
　　白芷(叁/錢)黄連　黄檗　黄丹(各貳/錢)茯苓(壹錢/伍分)輕粉¶
　　(壹/錢)¶
　右為細末用酒調搽癬瘡上或加孩兒茶貳錢麝香¶
　貳分亦可¶
　　　牙叉發¶
<pb:KR3e0078_WYG_107-35a>¶
鬼遺云左右牙叉骨接處發癰疽腫處脹攻骨及牙闗¶
張口不得因諸風熱上攻或多食燒炙之物所為或因¶
患牙癰即從牙縫中破出膿血切忌外風水觸犯　按¶
此係陽明經欝熱治宜清胄散甘露飲防風通聖凉膈¶
之屬量虛實表裏用之若服寒凉過多火不歸源者服¶
理中之屬佐以薑附始安¶
　　　承漿癰¶
或問地角上生疽何如曰是石頦癰屬陽明胃經積熱¶
<pb:KR3e0078_WYG_107-35b>¶
所致用白芷升麻湯活命飲加升麻桔梗更服紫金丹¶
汗之壯實者一粒金丹下之¶
　　　耳發¶
或問耳輪生疽何如曰是名耳發疽屬手少陽三焦經¶
風熱所致六七日漸瘇如胡桃或如蜂房之狀或赤或¶
紫熱如火痛徹心是也十日刺出黄白膿者生刺之無¶
膿時出鮮血飲食不進神昏狂躁者死小兒耳發旁生¶
者相傳指月而生恐未必然大抵風濕熱毒成疳故名¶
<pb:KR3e0078_WYG_107-36a>¶
水銀膏　治月蝕瘡之在兩耳上及竅傍隨月虛盈¶
　　水銀(貳錢/半)胡粉(研/)粉脂　黄連(净/)輕粉(各貳/錢)臙脂¶
　　(壹/錢)麝香(少/許)¶
　右為末先以温米水入鹽洗拭後掺藥如瘡乾麻油¶
　調數¶
　　　耳内瘡¶
或問耳中生毒何如曰耳中所患不同皆由足少隂手¶
少陽二經風熱上壅而然其證有五曰停耳亦曰耳濕¶
<pb:KR3e0078_WYG_107-36b>¶
常出黄膿有耳風毒常出紅膿有纒耳常出白膿有耳¶
疳生瘡臭穢有震耳耳内虚鳴常出清膿雖有五般其¶
源一也皆不寒熱有耳蕈耳痔則不作膿亦不寒熱外¶
無臃腫但耳塞不通已上纒綿不已令人耳聾活命飲¶
黄連消毒飲治之若寒熱間作内外紅腫疼痛日増者¶
為耳癰用活命飲加升麻桔梗紫金丹烏金散壯實者¶
一粒金丹下之若寒熱大作痛楚難禁者疔也作疔治¶
之¶
<pb:KR3e0078_WYG_107-37a>¶
東垣黍粘子湯　治耳内痛生瘡¶
　　桔梗(半/兩)柴胡　黄茋(各叁/分)連翹　黄芩　黍粘子¶
　　當歸稍　生地黄　黄連(各貳/分)蒲黄　甘草(炙/)龍¶
　　膽草　昆布　蘇木　生甘草(各壹/分)桃仁(壹/錢)紅花¶
　　(少/許)¶
　右件剉如麻豆大作一服水貳大盞煎至壹盞去渣¶
　少熱服食後忌寒藥利大便¶
羅治耳内生瘡者為足少隂是腎之經也其氣通於耳¶
<pb:KR3e0078_WYG_107-37b>¶
其經虛風熱乗之隨脉入於耳與氣相搏故令耳内生¶
瘡也曽青散主之¶
曽青散　治耳内有惡瘡¶
　　雄黄(㭍/錢)曽青(半/兩)黄芩(貳錢/半)¶
　右件搗為細末研勻毎用少許納耳中有膿出即以¶
　綿杖子拭乾用之¶
黄連散¶
　　黄連(半/兩)白礬(枯㭍/錢半)¶
<pb:KR3e0078_WYG_107-38a>¶
　右搗為細末每用少許綿裹納耳中¶
餘詳雜病第八耳門¶
　　　耳根毒¶
或問耳根結核何如曰是名耳根毒狀如痰核按之不¶
動而微痛屬足少陽膽經兼三焦經風熱所致用活命¶
飲加升麻柴胡水酒煎服或烏金散汗之壯實者一粒¶
金丹汗之老弱者黄茋内托散十宣散托之　一人勞¶
倦耳下焮腫惡寒發熱頭疼作渇右脉大而軟當服補¶
<pb:KR3e0078_WYG_107-38b>¶
中益氣湯彼自用藥發散遂致嘔吐始信予用六君子¶
湯更服補中益氣湯而愈　大抵内傷榮衞失守皮膚¶
間無氣滋養則不任風寒胃氣下䧟則陽火上衝氣喘¶
發熱頭痛脉大此不足證也誤作外感表實而反瀉之¶
寧免虚虛之禍東垣云内傷右脉大外感左脉大當以¶
此别之(按左脉大屬外感此亦難慿必須察形觀色審/證兼之以脉乃得不誤丹溪治一老人飢寒作)¶
(勞患頭疼發熱惡寒骨節痛無汗妄語脉洪數而左甚/治以参茋歸术陳皮甘草每貼加附子一片五貼而愈)¶
(左又一少年九月間發熱頭疼妄語大渇形肥脉數大/  甚以参术君茯苟臣茋佐附一片使盖人肥而脉左)¶
<pb:KR3e0078_WYG_107-39a>¶
(大于右事急矣非附則参茋無㨗効五十貼大汙而愈/此皆左脉大丹溪悉以内傷治之若依東垣認作外感)¶
(寜不/殺人)　一婦耳下腫痛發寒熱與荆防敗毒散四劑表¶
證悉退以散腫潰堅湯數劑腫消大半再以神効𤓰蔞¶
散四劑而平　一人肝經風熱耳下腫痛發熱脉浮數¶
以薄荷丹治之而消　一婦因怒耳下腫痛以荆防敗毒¶
散加連翹黄芩四劑而愈　嘗治此旬日不消者以益¶
氣血藥及飲逺志酒並効無膿自消有膿自潰　一婦¶
因怒耳下焮痛頭痛寒熱以荆防敗毒加黄芩表證悉¶
<pb:KR3e0078_WYG_107-39b>¶
退但飲食少思日晡發熱東垣云雖有虚熱不可大攻¶
熱去則寒起遂以小柴胡加地骨皮芎歸芩术陳皮十¶
餘劑而愈次年春復腫堅不潰用八珍湯加香附柴胡¶
地骨皮桔梗服至六七貼以為延緩仍服人参敗毒散¶
勢愈盛又服流氣飲則盗汗發熱口乾食少至秋復求¶
診視氣血虚極辭之果歿　一人每怒耳下腫或脇作¶
痛以小柴胡湯加青皮紅花桃仁四劑而愈　一女性¶
急好怒耳下常腫痛發寒熱肝脉弦急投小柴胡加青¶
<pb:KR3e0078_WYG_107-40a>¶
皮牛旁子荆芥防風而寒熱退更以小柴胡湯對四物¶
數劑而腫消其父欲除病根子謂肝内主藏血外主榮¶
筋若恚怒氣逆則傷肝肝主筋故蓄結而腫須要自加¶
調攝庻可免患否則肝迭受傷不能藏血血虛則難差¶
矣後不戒果結三核屢用追蝕不歛而殁　一人逺途¶
勞倦發熱脉大無力耳下患腫此勞損也宜補中益氣¶
養榮湯自然熱退腫消彼不聼服降火藥及必効散果¶
吐瀉不食而死　夫勞倦損氣氣衰則火旺火乗脾土¶
<pb:KR3e0078_WYG_107-40b>¶
故倦怠而熱此元氣傷也丹溪曰宜補形氣調經脉其¶
瘡自消不可汗下若不詳脉症經絡受病之異而輙用¶
峻厲之劑鮮不危矣¶
　　　耳後疽(參發/頤)¶
或問耳後一寸三分生疽古云不治之證今有一人年¶
二十四嵗耳後結塊如拳肉色不變亦不甚痛七日不¶
食何如曰此名耳後毒非癭也隔蒜炙之活命飲加柴¶
胡桔梗升麻八陣散下之愈　張通府耳後髪際患腫¶
<pb:KR3e0078_WYG_107-41a>¶
一塊無頭肉色不變按之㣲痛彼謂痰結脉軟而時見¶
數經曰脉數不時見瘡也非痰也仲景云微弱之脉主¶
血氣俱虛形精不足又曰沉遲軟弱皆宜托裏遂用参¶
茋歸术川芎炙甘草以托裏少加金銀花白芷桔梗以¶
消毒彼謂不然内飲降火消痰外貼凉藥覺寒徹腦患¶
處大熱頭愈重食愈少復請治以四君子加藿香炮薑¶
服數劑食漸進膿成刺之更以十全大補湯去桂灸以¶
豆䜴餅又月餘而愈　羅宗伯耳後髪際患毒焮痛脉¶
<pb:KR3e0078_WYG_107-41b>¶
數以小柴胡加桔梗牛旁子金銀花四劑而愈　一人¶
耳後患毒脉證俱實宜用内疎黄連湯彼以嚴冬不服¶
寒劑竟至不起　一人耳後寸餘發一毒名曰鋭疽焮¶
痛寒熱煩躁喜冷此膽經藴熱而然先用神仙活命飲¶
一劑勢减二三時值仲冬彼惑于時寒逺寒之禁自用¶
十宣托裏之藥勢漸熾耳内膿潰喉腫開藥不能下而¶
沒¶
　　　總論¶
<pb:KR3e0078_WYG_107-42a>¶
薛耳瘡屬手少陽三焦經或足厥隂肝經血虚風熱或¶
肝經燥火風熱或腎經虚火等因若發熱焮痛屬少陽¶
厥隂風熱用柴胡梔子散若内熱痒痛屬前二經血虚¶
用當歸川芎散若寒熱作痛屬肝經風熱用小柴胡湯¶
加山梔川芎若内熱口乾屬腎經虛火加味地黄丸如¶
不應用加减八味丸餘當隨證治之　候選姚海山耳¶
根赤腫寒熱作痛此屬三焦火熱也但元氣素虛以補¶
中益氣加山梔炒黄芩牛旁子治之而愈　一儒者因¶
<pb:KR3e0078_WYG_107-42b>¶
怒耳内作痛出水或用祛風之劑筋攣作痛肢體如束¶
此肝火傷筋也用六味丸料數服而愈　舉人毛石峰¶
子年二十二内出水或作痛年餘矣脉洪數左尺益甚¶
此屬肝腎二經虚熱也用加减八味丸料一劑而愈¶
一男子每入房耳内或作痒或出水常以銀簮探入甚¶
喜隂凉此屬腎經虛熱也用加减八味丸而愈　一婦¶
人因怒發熱毎經行即兩耳出膿兩太陽作痛以手按¶
之痛稍止怒則胸脇乳房脹痛或寒熱往來或小便頻¶
<pb:KR3e0078_WYG_107-43a>¶
數或小腹脹悶此皆屬肝火血虛也先用梔子清肝散¶
二劑又用加味逍遥散數劑諸證悉退又以補中益氣¶
加五味而全愈　一婦人經行後因怒氣勞役發熱寒¶
耳内作痛余以經行為血虚用八珍湯加柴胡怒氣為¶
肝火用加味逍遙散勞役為氣傷用補中益氣湯加山¶
梔而愈　一婦人耳内作痛或腫臖寒熱發熱靣色素¶
青黄經行則變赤余以為怒氣傷肝欝結傷脾用加味¶
歸脾湯加味逍遙散而愈　一婦人耳内腫痛寒熱口¶
<pb:KR3e0078_WYG_107-43b>¶
苦耳内出水焮連頸項飲食少思此肝火甚而傷脾也¶
用小柴胡湯加山梔牡丹皮稍愈用加味逍遙散及八¶
珍湯加柴胡山梔丹皮調補肝脾而全愈　一孀婦或¶
耳内外作痛或項側結核内熱晡熱月經不調唾痰少¶
食胸膈不利余以為欝怒傷肝脾朝用歸脾湯以解脾¶
欝生脾氣夕用加味逍遙散以清肝火生肝血而愈¶
太鄉魏莊渠癸卯仲冬耳内作痛左尺洪大而澀余曰¶
此腎水枯竭不能生肝木當滋化源彼不信仍雜用直¶
<pb:KR3e0078_WYG_107-44a>¶
補之劑余謂其壻陸時若曰莊渠不能生腎水來春必¶
不能起至明年季春十八日復請治昏憒不語頥耳之¶
分已有膿矣且卵縮便數方信余言求治辭不克用六¶
味丸料壹鍾隂莖舒出小便十减六七神思頓醒余曰¶
若砭膿出庻延數日為立嗣之計否則膿從耳出死立¶
待矣或謂不砭可生者余因辭歸翌日果耳内出膿至¶
二十一日己未火日而卒　憲副姜時川癸卯冬右手¶
寸口浮數而有痰口内若有瘡然余曰此胃火𫝊於肺¶
<pb:KR3e0078_WYG_107-44b>¶
也當薄滋味慎起居以禦之甲辰秋尺脉洪數而無力¶
余曰此肺金不能生腎水無根之火上炎也宜静調養¶
滋化源以治之彼云今喉耳不時燥痛肢體不時發熱¶
果是無根之火損無疑矣後含劉古峽云姜公之病已¶
如尊料遂拉同往視喉果腫潰脉愈洪大又誤以為瘡¶
毒而投苦寒之劑卒於仲春二十八日乃藥之促其亡¶
也否則尚能延至仲夏¶
當歸川芎散　治手足少陽經血虛瘡證或風熱耳内¶
<pb:KR3e0078_WYG_107-45a>¶
　痒痛生瘡出水或頭目不清寒熱少食或婦女經水¶
　不調胸膈不利脇腹痞痛¶
　　當歸　川芎　柴胡　白术　芍藥(各壹/錢)山梔(炒/壹)¶
　　(錢貳/分)牡丹皮　茯苓(各八/分)蔓荆子　甘草(各伍/分)¶
　右水煎服¶
　若肝氣不平寒熱加地骨皮　肝氣實加柴胡黄芩¶
　　氣血虛加参茋歸地　脾虚飲食少思加苓术脾¶
　虛胸膈不利加参茋　痰滯胸膈加术半　肝氣不¶
<pb:KR3e0078_WYG_107-45b>¶
　順胸膈不利或小腹痞滿或時攻痛加青皮　肝血¶
　不足胸膈不利或小腹滿痛加熟地黄　肝血虚寒¶
　小腹時痛加肉桂　日晡發熱加歸地¶
梔子清肝散(一名柴胡/梔子散)　治三焦及足少陽經風熱耳¶
　内作痒生瘡或出水疼痛或胸乳間作痛或寒熱往¶
　來¶
　　柴胡　梔子(炒/)牡丹皮(各壹/錢)茯苓　川芎　芍藥¶
　　當歸　牛蒡子(炒各/柒分)甘草(伍/分)¶
<pb:KR3e0078_WYG_107-46a>¶
　右水煎服　若太陽頭痛加羌活¶
加味地黄丸　治肝腎隂虚瘡證或耳内痒痛出水或¶
　眼昏痰氣喘𠻳或作渇發熱小便赤澁等證¶
　　乾山藥　山茱萸　牡丹皮　澤瀉　白茯苓¶
　　熟地黄　柴胡　五味子(各另為/末等分)¶
　右將二地黄搯碎酒拌濕杵膏入前末和勻加煉蜜¶
　為丸桐子大毎服百丸空心白湯送下不應用加减¶
　八味丸¶
<pb:KR3e0078_WYG_107-46b>¶
　¶
　¶
　¶
　¶
　¶
　¶
　¶
　證治凖繩卷一百七¶
