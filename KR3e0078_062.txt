# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.257281
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷六十二
<pb:KR3e0078_WYG_062-1a>¶
欽定四庫全書¶
　證治準繩卷六十二¶
　　　　　　　　　　　　明　王肯堂　撰¶
　女科¶
　　雜證門¶
　　　積聚癥瘕¶
古方有五積六聚七癥八瘕之名五蔵之氣積名曰積¶
故積有五六府之氣聚名曰聚故聚有六雜病準繩言¶
<pb:KR3e0078_WYG_062-1b>¶
之詳矣若夫七癥八瘕則婦人居多七者火數屬心盖¶
血生於心八者木數屬肝盖血歸於肝雖曰强分理似¶
不混夫癥者堅也堅則難破瘕者假也假物成形古人¶
將婦人病為痼疾以蛟龍等為生瘕然亦不必如此執¶
泥婦人癥瘕並屬血病龍蛇魚鼈肉髪蝨瘕等事皆出¶
偶然但飲食間誤中之留聚腹臓假血而成自有活性¶
亦猶永徽中僧病噎者腹中有一物其狀如魚即生瘕¶
也與夫宿血停凝結為痞塊雖内外所感之不同治法¶
<pb:KR3e0078_WYG_062-2a>¶
當以類相從所為醫者意也如以散梳治蝨瘕銅屑治¶
龍瘕麴蘖治米瘕石灰治酒瘕如此等類學者可以理¶
解也　大全良方分痃癖諸氣疝瘕八瘕腹中瘀血癥¶
痞食癥血癥凡七門痃者在腹内近臍左右各有一條¶
筋脈急痛大者如臂次者如指因氣而成如弦之狀故¶
名曰痃癖者僻在兩肋之間有時而痛故名曰癖疝者¶
痛也瘕者假也其結聚浮假而痛推移乃動也八瘕者¶
黄瘕青瘕燥瘕血瘕脂瘕狐瘕蛇瘕鼈瘕積在腹内或¶
<pb:KR3e0078_WYG_062-2b>¶
腸胃之間與臓氣結搏堅牢雖推之不移名曰癥言其¶
病形可徵驗也氣壅塞為痞言其氣痞塞不宣暢也傷¶
食成塊堅而不移名曰食癥瘀血成塊堅而不移名曰¶
血癥若夫腹中瘀血則積而未堅未至于成塊者也大¶
抵以推之不動為癥推之動為瘕也至夫疝與痃癖則¶
與痛俱痛即現不痛即隠在臍左右為痃在兩肋之間¶
為癖在小腹而牽引腰脇為疝恐學者一時難了未免¶
淆濫故總叙而條析之　張戴人過譙遇一卒説出妻¶
<pb:KR3e0078_WYG_062-3a>¶
事戴人問其故答曰吾婦為室女時心下有冷積如覆¶
杯按之如水聲以熱手熨之如水娶來已十五年矣恐¶
斷我嗣是故棄之戴人曰公勿黜也如用吾藥病可除¶
孕可得卒從之戴人診其脈沈而遲尺脈洪大而有力¶
非無子之候也可不踰年而孕其良人笑曰試之先以¶
三聖散吐涎一斗心下平軟次服白术調中湯五苓散¶
後以四物湯和之不再月氣血合度數月而娠二子戴¶
人嘗曰用吾此法無不子之婦此言不誣(三聖散用防/風瓜蔕各三)¶
<pb:KR3e0078_WYG_062-3b>¶
(兩藜蘆一兩為粗末以虀汁煎服製煎法詳見儒門事/親  白术調中湯用白术茯苓澤瀉橘紅各半兩甘草)¶
(一兩乾薑官桂砂仁藿香各二錢半為末白湯/化蜜調服二錢無時  五苓散見傷寒渴門)　陽夏¶
張主簿之妻病肥氣初如酒杯大發寒熱十五餘年後¶
因性急悲感病益甚惟心下三指許無病滿腹如石片¶
不能坐卧鍼灸匝矣徒勞人耳乃邀戴人診之曰此肥¶
氣也得之季夏戊巳日在左脇下如覆杯久不瘉令人¶
發痎瘧以瓜蔕散吐之魚腥黄涎約一二岳至夜繼用¶
舟車丸通經散投之五更黄涎膿水相半五六行凡有¶
<pb:KR3e0078_WYG_062-4a>¶
積處皆覺痛後用白术散當歸散和血流經之藥如斯¶
涌泄凡三四次方愈(𤓰蔕散舟車丸方見雜病傷食痰/飲二門  通經散用橘紅當歸甘)¶
(遂以麵包不令透水煮百餘沸用冷水浸過去麵晒乾/三味各等分為細末每服三錢臨卧温淡酒調下  白)¶
(术散白术黄芩當歸各等分為末每服二三錢水煎食/前服  當歸散當歸杜蒺藜等分為末米飲調服食前)¶
(等此吐下兼施且甘遂/  逐水太峻用者審之)　薛新甫云婦人痃癖癥瘕大¶
抵因飲食起居七情失宜虧損臓腑氣血乖違隂絡受¶
傷循行失度所致　羅兼甫云養正積自除必先調養¶
使榮衛充實若不消散方可議下但除之不以漸則必¶
<pb:KR3e0078_WYG_062-4b>¶
有顛覆之害若不守禁忌縦情嗜慾其有不喪身者鮮¶
矣　一婦人内熱作渴飲食少思腹内初如雞卵漸大¶
四寸許經水三月一至肢體消瘦齒頰似瘡脈洪數而¶
虚左關尤甚此肝脾鬱結之證外貼阿魏膏午前用補¶
中益氣湯(雜病傷/勞倦)午後用加味歸脾湯(即歸脾加/山梔丹皮)兩月¶
許肝火稍退脾土少健午前補中益氣下六味丸(雜病/虚勞)¶
午後逍遥散(調/經)下歸脾丸又月餘日用蘆薈丸(本門/之末)二¶
服空心以逍遥散下日晡以歸脾湯下喜其謹疾調理¶
<pb:KR3e0078_WYG_062-5a>¶
年餘而愈　一婦人腹内一塊不時上攻或作痛有聲¶
或吞酸痞悶月經不調小便不利二年餘矣面色青黄¶
余以為肝脾氣滯以六君加芎歸柴胡炒連木香吳茱¶
各少許二劑却與歸脾湯送下蘆薈丸三月餘肝脾和¶
而諸證退又與補中益氣湯加茯苓牡丹皮中氣健而¶
經自調　一婦人性多鬱善怒勤於女工小腹内結一¶
塊或作痛或痞悶月經不調却服伐肝之劑内熱寒熱¶
胸膈不利飲食不甘形體日痩牙齦蝕爛此脾土不能¶
<pb:KR3e0078_WYG_062-5b>¶
生肺金肺金不能生腎水腎水不能生肝木當滋化源¶
用補中益氣湯六味丸至仲春而愈　一婦人經候過¶
期發熱倦怠或用四物黄連之類反兩月一度且少而¶
成塊又用峻藥通之兩目如帛所蔽余曰脾為諸隂之¶
首目為血脈之宗此脾傷五臓皆為失所不能歸於目¶
也遂用補中益氣濟生歸脾二湯専主脾胃年餘而愈¶
　松江太守何恭人性善怒腹結一塊年餘上齶食透¶
血氣虚極時季冬肝脈洪數按之弦緊或用伐肝木清¶
<pb:KR3e0078_WYG_062-6a>¶
胃火之藥余曰真氣虚而邪氣實也恐伐肝木至春不¶
能發生耳用八珍湯以生氣血用地黄丸以滋腎水肝¶
脈頓退因大怒耳内出血肝脈仍大煩熱作渴此無根¶
之火也仍以前藥加肉桂一劑脈斂熱退復因大怒果¶
卒於季冬辛巳日乃金尅木故也¶
通治諸積順氣丸(簡/易)治三十六種風七十二般氣去上¶
　熱下冷腰脚疼痛四肢困倦減食羸痩顔色赤黄惡¶
　瘡下疰口苦無味憎寒毛聳癥癖氣塊男子世事㫁¶
<pb:KR3e0078_WYG_062-6b>¶
　絶女子久無子息久患瘧痢發成勞疾百節痠疼自¶
　嬰孩至百嵗老人皆可服疏風順氣補精駐顔¶
　　錦紋大黄(五兩一半生用/一半濕紙裹煨)車前子(三兩/半)白㯽榔(二/兩)¶
　　火麻子仁(微炒赤退殻取/二兩浄另研入)川牛膝(酒浸/三夕)郁李仁(泡/去)¶
　　(皮另/研)山藥　兔絲子(酒蒸研焙/各二兩)山茱萸肉　防風¶
　　　枳殻(麩/炒)獨活(各一/兩)¶
　右為細末煉蜜丸如梧子大茶清粥飲下二十丸百¶
　無所忌空心臨卧服一月消食二月去腸内宿滯三¶
<pb:KR3e0078_WYG_062-7a>¶
　月無倦少睡四月精神强盛五月耳目聰明六月腰¶
　脚輕健一年消百病如服藥臓腑微動以羊肚肺羮¶
　補之¶
勝紅丸(簡/易)治脾積氣滯胸膈滿悶氣促不安嘔吐清水¶
　丈夫酒積女人脾血積氣小兒食積¶
　　陳皮　青皮　京三稜　莪茂(二味同/醋煮)乾薑(炮/)良¶
　　薑(炒各/一兩)香附子(浄炒各/二兩)　一方加神麯麥芽¶
　右為末醋糊丸如梧子大每服三十丸薑湯下　虚¶
<pb:KR3e0078_WYG_062-7b>¶
　者宜以補藥下之¶
香稜丸(濟/生)治一切積聚破痰癖消癥塊¶
　　木香　丁香(各半/兩)三稜(酒浸/一夕)枳殻(麩/炒)莪荗(細剉每/一兩用)¶
　　(巴豆三十粒去殻同炒待/巴豆黄色去巴豆不用)青皮(製/)川楝子肉(炒/)蘹¶
　　香(炒各/等分)¶
　右末之醋煮麵糊丸如梧子大朱砂為衣每三十丸¶
　薑鹽湯或温酒下無時¶
太硝石丸　治七癥八瘕聚結杯塊及婦人帶下絶産¶
<pb:KR3e0078_WYG_062-8a>¶
　腹中有癥瘕者當先下此藥但去癥瘕令人不困¶
　　硝石(三/兩)大黄(四/兩)人參　甘草(各一/兩)¶
　右為末以三年苦酒三升置銅石器中先内大黄微¶
　火熬微沸常攪不息至七分内餘藥復熬成膏至可¶
　丸即丸如梧桐子大每服三十丸米飲下三日一服¶
　婦人服之或下如雞肝或如米泔赤黑等物二三升¶
　後忌風冷¶
阿魏膏　治一切痞塊¶
<pb:KR3e0078_WYG_062-8b>¶
　　羌活　獨活　𤣥參　官桂　赤芍藥　穿山甲¶
　　　生地黄　兩頭尖　大黄　白芷　天麻(各五/錢)¶
　　槐栁桃枝(各三/錢)紅花(四/錢)木鼈子(十枚/去殻)亂髪(一團如/雞子大)¶
　右用香油二斤四兩煎黒去柤入髮煎髮化仍去柤¶
　徐下黄丹煎軟硬得中入芒硝阿魏蘇合油乳香没¶
　藥各五錢麝香三錢調勻即成膏矣攤貼患處黄丹¶
　須用真正者方效凡貼膏藥先用朴硝随患處鋪平¶
　半指厚以紙盖用熱熨斗熨良久如硝耗再加熨之¶
<pb:KR3e0078_WYG_062-9a>¶
　二時許方貼膏藥¶
八瘕病源曰八瘕者皆胞胎生産月水往來血脈精氣¶
不調之所生也腎為隂主開閉左為胞門右為子户主¶
定月水生子之道胞門子户主子精神氣所出入合於¶
中黄門玉門四邊主持關元禁閉子精臍下三寸名曰¶
關元主蔵魂魄婦人之胞三焦之府常所從止然婦人¶
經脈俞絡合調則月水以時來至故能生子而無病婦¶
人榮衛經絡斷絶不通邪氣便得往來入合于臓若生¶
<pb:KR3e0078_WYG_062-9b>¶
血未盡而合隂陽即令婦人血脈攣急小腹重急支滿¶
胸脇腰背相引四肢痠痛飲食不調結牢惡血不除月¶
水不時或月前月後因生積聚如懐胎狀邪氣甚盛者¶
令人恍忽多夢寒熱四肢不欲動隂中生氣腫内生風¶
甚者小便不利苦痛如淋狀面目黄黒嵗月久即不復¶
生子也　薛氏曰經云氣主嘘之血主濡之若血不流¶
則凝而為瘕也瘕者中雖硬而忽聚忽散多因六淫七¶
情飲食起居動傷臓腑而成當與痃癖諸證治同慎勿¶
<pb:KR3e0078_WYG_062-10a>¶
復傷元氣¶
黄瘕者婦人月水始下若新傷墮血氣未止卧寢未定¶
五臓六腑虚羸精神不足因向大風便利隂陽開闔關¶
節四逺中於風濕氣從下上入于隂中稽留不去名為¶
隂虚則生黄瘕黄瘕之聚令人苦四肢寒熱身重淋露¶
卧不欲食左脇下有氣結牢不可得抑若腰背相引痛¶
月水不利令人不産小腹急下引隂中如刺不得小便¶
或時寒熱下赤黄汁令人無子當刺關元氣衝行以毒¶
<pb:KR3e0078_WYG_062-10b>¶
藥瘕下即愈¶
皁莢散(聖/惠)療黄瘕導方¶
　　皁莢(一兩炙/去皮子)蜀椒(一兩/去汗)細辛(一兩/半)¶
　右搗散以三角囊大如指長二寸貯之内隂中欲便¶
　悶則出之已則復内之惡血畢出乃洗以温湯三日¶
　勿近男子忌生菜等¶
青瘕者婦人新産未滿十日起行以浣洗太早隂陽虚¶
玉門四邊皆解散子户未安骨肉皆痛手臂不舉飲食¶
<pb:KR3e0078_WYG_062-11a>¶
未復内臓吸吸又當風卧不自隠蔽若居濕席令人苦¶
寒洒洒入腹煩悶沈淖惡血不除結熱不得散則生青¶
瘕瘕聚在左右脇下蔵於背膂上與肩胛腰下攣急腹¶
下有氣起喜唾不可多食四肢不欲動揺手足腫面目¶
黄大小便難其後月水為之不通利或不服禁狀如崩¶
中此自過所致令人少子療之當刺胃管行以毒藥有¶
法瘕當下即愈¶
療青瘕導藥方¶
<pb:KR3e0078_WYG_062-11b>¶
　　戎鹽(一/升)皁莢(半兩去/皮子炙)細辛(一/兩)¶
　右搗散以三角囊大如指長三寸貯之内隂中但卧¶
　瘕當下青如葵汁養之如産法¶
燥瘕者婦人月水下惡血未盡其人虚憊而以夏月熱¶
行疾步若舉重移輕汗出交流氣血未平而卒以恚怒¶
致腹中猥咽不洩經脈攣急内結不舒煩懣少力氣上¶
達胸膈背膂少腹壅急月水與氣俱不通利而反以飲¶
清快心月水横流溢入他臓不去有熱則生燥瘕之聚¶
<pb:KR3e0078_WYG_062-12a>¶
大如半杯上下腹中苦痛還兩脇下上引心而煩害飲¶
食欲嘔吐胷及腹中不得太息腰背重喜卧盜汗足痠¶
削久立而痛小便失時忽然自出若失精月水閉塞大¶
便澀難病如此者其人少子療之以長鍼按而刺之法¶
度行毒藥瘕當下即瘉¶
療燥瘕方(聖/惠)¶
　　大黄(如雞/子許)乾薑(各二/兩)黄連(三/兩)雞䏶胵中黄膜(一枚/炙)¶
　　桂心(一/尺)䗪蟲(三枚/熬)厚朴(十枚/炙)郁李仁(一兩去/皮尖熬)¶
<pb:KR3e0078_WYG_062-12b>¶
　右搗散早朝空腹以温酒一盞和三錢頓服瘕當下¶
　畢養之如産婦法三月勿合隂陽無子者當有¶
血瘕者婦人月水新下未滿日數而中止因飲食過度¶
五穀氣盛溢入他臓若大饑寒吸吸不足呼吸未調而¶
自勞動血下未定左右走腸胃之間留絡不去内有寒¶
熱與月水合㑹為血瘕之聚令人腰痛不可以俛仰横¶
骨下有積氣牢如石少腹裏急若痛背膂熱深達腰腹¶
下攣隂裏若生風冷子門僻月水不時乍來乍不來此¶
<pb:KR3e0078_WYG_062-13a>¶
病令人無子療之瘕當下即瘉¶
療婦人血瘕痛方(聖/惠)¶
　　乾薑　烏賊魚骨(各一/兩炙)桃仁(一兩去/皮尖)¶
　右搗散酒服二方寸匕日二　一方無桃仁¶
又方　取古鐵秤鎚或大斧頭或鐵杵以炭火燒令赤¶
　投好酒三升中飲之¶
療婦人血瘕攻刺腹脇時痛導藥方¶
　　大黄　當歸(各半/兩)山茱萸　皁莢(去皮弦/各一兩)細辛¶
<pb:KR3e0078_WYG_062-13b>¶
　　戎鹽(各三/錢半)¶
　右搗以香脂丸如指大每用一丸綿裹内隂中正坐¶
　良久瘕當下養如乳婦法¶
桃仁煎(本/事)治婦人血瘕血積經候不通¶
　　桃仁　大黄(各一/兩)蝱蟲(半兩/炒黑)川朴硝(另/研)¶
　右四味為末以醇醋二升半銀石器中慢火煎取一¶
　升五合下大黄蝱蟲桃仁等不住手攪煎至可丸下¶
　朴硝攪勻出之丸如梧桐子大煎一日不用喫晚飯¶
<pb:KR3e0078_WYG_062-14a>¶
　五更初用温酒吞下五丸日午取下如赤豆汁或如¶
　雞肝蝦蟇衣之狀未下再作如鮮血來即止續以調¶
　補氣血藥補之　頃年在毘陵有一貴宦妻患小便¶
　不通臍腹脹不可忍衆醫皆作淋治以八正散之類¶
　愈甚予診之曰此血瘕也非瞑眩藥不可去用此藥¶
　更初服至日午大痛不可忍遂卧少頃下血塊如拳¶
　者數枚小便如黒豆汁一二升痛止得瘉　此藥治¶
　病的切然猛烈傷人氣虚血弱者不可輕用也¶
<pb:KR3e0078_WYG_062-14b>¶
三稜煎(選/竒)治婦人血瘕血癥食積痰滯¶
　　三稜　莪荗(各二/兩)青橘皮(去/白)半夏　麥芽(炒各/一兩)¶
　右用好醋六升煮乾焙為末醋糊丸如梧桐子大每¶
　服三四十丸淡醋湯下痰積多薑湯下¶
脂瘕者婦人月水新來若生未滿三十日以合隂陽絡¶
脈分胞門傷子户失禁關節散五臓六腑津液流行隂¶
道瞤動百脈關樞四解外不見其形子精與血氣相遇¶
犯禁子精化不足成子則生脂瘕之聚令人支滿裏急¶
<pb:KR3e0078_WYG_062-15a>¶
痺引少腹重腰背如刺狀四肢不舉飲食不甘卧不安¶
席左右走腹中切痛時瘥時甚或時少氣頭眩身體解¶
㑊苦寒惡風膀胱脹月水乍來乍去不如常度大小便¶
血不止如此者令人無子療之當刺以長鍼行以毒藥¶
瘕當下即瘉¶
療脂瘕方(聖/惠)¶
　　皁莢(七錢半/去皮子)礬石(燒二/錢半)五味子　蜀椒(去/汗)細辛¶
　　乾薑(各半/兩)¶
<pb:KR3e0078_WYG_062-15b>¶
　右搗散以香脂和如大豆著男子陰頭以合陰陽¶
　不三行其瘕即瘉¶
導散方(聖/惠)¶
　　皁莢(炙去/皮子)吳茱萸　當歸(各一/兩)蜀椒(去/汗)乾薑　大¶
　　黄　戎鹽(各二/兩)細辛(熬/)礬石(燒/)五味子(各二/分)¶
　右搗篩為散以輕絹袋如指大長三寸盛藥令滿内¶
　隂中坐卧随意勿行走小便時去之别換新者¶
狐瘕者婦人月水當日數來而反悲哀憂恐若以逺行¶
<pb:KR3e0078_WYG_062-16a>¶
逢暴風疾雨雷電驚恐衣被沈濕罷倦少氣心中恍忽¶
未定四肢懈惰振寒苦寤寐氣絶精神游亡邪氣入於¶
隂裏不去則生狐瘕之聚食人子臓令人月水閉不通¶
少腹瘀滯胸脇腰背痛隂中腫小便難胞門子户不受¶
男精不蔵氣盛令人嗜食欲嘔喜唾多所思如有身狀¶
四肢不舉有此病者終身無子其瘕有手足成形者殺¶
人未成者可療以長鍼急持刺之行以毒藥有法瘕當¶
下即瘉¶
<pb:KR3e0078_WYG_062-16b>¶
療狐瘕方(聖/惠)¶
　右取新死鼠一枚裹以新絮塗以黄土穿地坎足沒¶
　鼠形置其中桑薪火灼其上一日一夜出之研為末¶
　内桂心末二錢半酒服二方寸匕病當下甚者不過¶
　再服瘥¶
蛇瘕者婦人月水已下新止適閉未復胞門子户勞傷¶
隂陽未平榮衛分行若其中風暴病羸劣飲食未調若¶
起行當風及渡泥塗因衝寒太早若坐濕地名隂陽亂¶
<pb:KR3e0078_WYG_062-17a>¶
腹中虚若逺行道路飲汙井之水食不潔之食吞蛇鼠¶
之精留絡不去因生蛇瘕之聚上食心肝長大其形若¶
漆在臍上下還㽲左右脇不得吐氣兩股脛間苦疼少¶
腹多熱小便赤黄膀胱引隂中攣急腰目俱痛難以動¶
作喜發寒熱月水或多或少有此病者不復生子其瘕¶
手足成形者殺人未成者可治療有法行以毒藥瘕當¶
下即瘉¶
療蛇瘕方(聖/惠)¶
<pb:KR3e0078_WYG_062-17b>¶
　　大黄　黄芩　芒硝(各半/兩)甘草(大如指/一尺炙)烏賊魚骨¶
　　(二/枚)皁莢(六枚去皮/弦子酥炙)¶
　右搗以水六升煮之三數沸絞去滓下硝適寒温服¶
　之十日一劑空腹服之瘕即下¶
鼈瘕者婦人月水新至其人劇作罷勞汗出衣服潤溼¶
不以時去之若當風睡足踐溼地恍忽覺寤蹠立未安¶
顔色未平復見所好心為之開魂魄感動五内脱消若¶
入水浣洗沐浴不以時出而神不守水精與邪氣俱入¶
<pb:KR3e0078_WYG_062-18a>¶
至三焦之中幕玉門先閉津液妄行留絡不去因生鼈¶
瘕之聚大如小柈令人少腹内切痛惡氣左右走上下¶
腹中苦痛若存若亡持之躍手下引隂裏腰背亦痛不¶
可以息月水不通面目黄黒脱聲少氣有此病者令人¶
絶子其瘕有手足成形者殺人未成者可治療有法度¶
以長針按療之行以毒藥瘕當下即瘉¶
療鼈瘕方(聖/惠)¶
　　大黄(一兩/半)乾薑　側子(各半/兩)附子　人參(各三錢/七分半)¶
<pb:KR3e0078_WYG_062-18b>¶
　　䗪蟲(一寸/七熬)桂心(一兩二/錢半)細辛　土䱉(各七/錢半)白术(一/兩)¶
　右搗散以酒服方寸匕日三¶
治鼈瘕及心腹宿癥或卒得癥¶
　右以白雄雞尿無問多少小便和之於器中火上熬¶
　令燥末服方寸匕多服不限度以膏熬飯飼彌佳¶
癥痞大婦人癥痞由飲食失節脾胃虧損邪正相摶積¶
於腹中牢固不動有可徴驗故名曰癥氣道壅塞故名¶
曰痞得冷則發冷入子臓則不孕入胞絡則月水不通¶
<pb:KR3e0078_WYG_062-19a>¶
　薛前證若脾胃虚弱用六君子加芎歸(方見雜/病虚勞)若肝¶
脾虚弱用補中益氣(雜病傷/勞倦)及歸脾湯(雜病/健忘)若肝火鬱¶
滯佐以蘆薈丸(方見幼/科疳門)地黄丸(即六味丸/雜病虚勞)外貼阿魏膏¶
(見/前)患者須慎七情六淫飲食起居治者不時審察病機¶
而藥之庶㡬有效¶
穿山甲散(大/全)治婦人癥痞及惡血氣攻心腹疼痛而無¶
　顔色四肢瘦弱¶
　　穿山甲(灰炒/燥)鼈甲(醋/炙)赤芍藥　大黄(炒/)乾漆(炒令/烟盡)¶
<pb:KR3e0078_WYG_062-19b>¶
　　桂心(各一/兩)川芎　芫花(醋/炒)當歸(各半/兩)麝香(二錢半/另研)¶
　右為細末入麝和匀每服一錢熱酒調下無時¶
蓬莪荗丸(大/全)治婦人癥痞腹脇妨痛令人體瘦不思飲¶
　食¶
　　莪荗(七錢/半)當歸(焙/)桂心　赤芍藥　㯽榔　昆布¶
　　　琥珀(研/)枳殻　木香(各半/兩)桃仁　鼈甲　大黄¶
　　(各一/兩)¶
　右為末煉蜜丸如梧桐子大食前米飲下二十丸¶
<pb:KR3e0078_WYG_062-20a>¶
丁香丸(大/全)治婦人癥痞結塊不散心腹疼痛¶
　　雄雀糞(炒/黄)鼈甲(各一/兩)硇砂　當歸(焙/)芫花(醋炒乾/各半兩)¶
　　巴豆(二分半去/皮心油)¶
　右為末研令停醋煮麵糊丸如小豆大當歸酒下三¶
　丸¶
桃仁散(普/濟)治婦人癥痞心腹脹滿不能飲食體痩無力¶
　　桃仁(一兩湯浸去皮尖雙/仁者麩炒令微黄)訶子皮　白术　赤芍¶
　　藥　當歸(各七/錢半)京三稜(剉微炒/一兩)鼈甲(醋炙去裙/襴一兩半)陳¶
<pb:KR3e0078_WYG_062-20b>¶
　　皮(湯浸去白/焙三兩)¶
　右為散每服三錢水一盞入生薑一錢三分煎至六¶
　分去滓食前稍熱服　右方皆攻積之藥性多獷悍¶
　用者慎之如薛氏所云¶
食癥婦人臓腑虚弱月候來時食生冷之物脾胃既虚¶
不能消化與臓氣相搏結聚成塊日漸生長盤牢不移¶
故謂之食癥也　薛前證若形氣虚弱須先調補脾胃¶
為主而佐以消導若形氣充實當先疏導為主而佐以¶
<pb:KR3e0078_WYG_062-21a>¶
補脾胃若氣壅血滯而不行者宜用烏藥散散而行之¶
(散用烏藥莪荗醋浸炒桂心當歸桃仁青/皮木香各等分為末每二錢熱酒調下)　脾氣虚而¶
血不行者宜用四君芎歸補而行之(方見雜/病虚勞)若脾氣鬱¶
血不行者宜用歸脾湯(雜病/健忘)解而行之若肝脾血燥而¶
不行者宜用加味逍遥散(結/核)清而行之大抵食積痞塊¶
之證為有形盖邪氣勝則實真氣奪則虚當養正闢邪¶
而積自除矣雖然堅者削之客者除之胃氣未虚或可¶
少用若病久虚弱者不可輕試也¶
<pb:KR3e0078_WYG_062-21b>¶
硇砂丸(大/全)治婦人食癥久不消令人瘦弱少食¶
　　硇砂　青礞石　穿山甲(炙/)三稜(炒/)乾漆(炒令/烟盡)硫¶
　　黄(各半/兩)巴豆(三十枚去皮/心炒不去油)¶
　右為末用軟飯丸如小豆大每服五丸生薑橘皮湯¶
　下¶
礞石丸(大/全)治婦人食癥塊久不消攻刺心腹疼痛¶
　　青礞石(末/)巴豆(去皮/心油)朱砂　粉霜(并/研)木香末(各二/錢半)¶
　　硇砂(半/兩)¶
<pb:KR3e0078_WYG_062-22a>¶
　右研令停以糯米軟飯和丸如菉豆大每服二丸空¶
　心温酒下取下惡物為度　右方犯硇砂巴豆非胃¶
　氣强壯而積氣堅頑勢不兩立者不可輕用也¶
小三稜煎丸　治食癥酒癖血瘕氣塊時發刺痛全不¶
　思食及一切積滯不消心腹堅脹痰飲嘔噦噫酸脇¶
　肋刺痛脾氣横泄¶
　　三稜　莪荗(各四/兩)芫花(一/兩)¶
　右入磁器中用米醋五升浸滿封器口以灰火煨令¶
<pb:KR3e0078_WYG_062-22b>¶
　乾取出稜术將芫花以餘醋炒令微焦同稜术焙乾¶
　為末醋和丸如菉豆大每服十五丸生薑湯下婦人¶
　血分男子脾氣横泄腫滿如水桑白皮煎湯下¶
血癥婦人寒温失節臓腑氣虚風冷在内飲食不消與¶
血氣相結漸生顆塊盤牢不移動者是也皆因血氣勞¶
傷月水往來經絡痞塞惡血不除結聚所生久而不瘥¶
則心腹兩脇苦痛害於飲食肌膚羸瘦　問癥一也何¶
以知是血癥曰血之外證瞀悶煩躁迷忘驚狂痰嘔汗¶
<pb:KR3e0078_WYG_062-23a>¶
多骨熱脈冷其畜在下焦者必臍下結急外熱内痛尺¶
脈洪而數也桃仁靈脂生地黄牛膝大黄甘草袪逐之¶
　薛前證多兼七情虧損五臓氣血乖違而致盖氣主¶
嘘之血主濡之脾統血肝蔵血故鬱結傷脾恚怒傷肝¶
者多患之腹脇作痛正屬肝脾二經證也潔古云養正¶
積自除東垣云人以胃氣為主治法當主於固元氣而¶
佐以攻伐之劑必需之嵗月若期速效投以峻劑反致¶
有誤¶
<pb:KR3e0078_WYG_062-23b>¶
加減四物湯(方見雜/病積聚)　　當歸丸¶
牡丹散(俱同/上)¶
大黄煎(聖/惠)治婦人血癥血瘕食積痰滯¶
　　川大黄(七錢半/碎微炒)鼈甲(一兩醋炙/黄去裙襴)牛膝(去蘆/一兩)乾漆(一/兩)¶
　　(炒烟/盡)¶
　右為末用米醋一升煎為膏每服一錢食前熱酒調¶
　下¶
腹中瘀血婦人月水痞澁不通或産後餘穢未盡因而¶
<pb:KR3e0078_WYG_062-24a>¶
乗風取涼為風冷所乗血得冷則成瘀血也血瘀在内¶
則時時體熱面黄瘀久不消則為積聚癥瘕矣　薛前¶
證若鬱結傷脾用加味歸脾湯(方見雜/病健忘)若恚怒傷肝用¶
加味逍遥散(結/核)若産後惡露用失笑散(方見/心痛)若肝脾虧¶
損用六君柴胡以補元氣為主(方見/虚勞)胃氣虚弱用補中¶
益氣湯加茯苓半夏為主(方見雜/病勞倦)大凡腹中作痛畏手¶
按者此内有瘀血若形體如常屬病氣元氣俱實用桃¶
仁承氣湯直下之(方見傷/寒畜血)若痛而肢體倦怠飲食少思¶
<pb:KR3e0078_WYG_062-24b>¶
此脾胃受傷屬病氣有餘元氣不足用當歸散調和之¶
(方見雜/病溲血)若痛而喜手按腹形體倦怠飲食少思此形氣¶
病氣俱不足用六君炮薑芎歸純補之若痛而大便不¶
實飲食難化此脾腎虚寒用六君炮薑肉果溫補之若¶
痛而作嘔少食此脾胃虚弱用六君炮薑藿香若痛而¶
嘔吐不食泄瀉用六君加薑桂若兼手足逆冷自汗更¶
加附子此證多有因攻伐而致者¶
調榮湯　治瘀血不消臍腹引腰背俱痛¶
<pb:KR3e0078_WYG_062-25a>¶
　　川芎　當歸　芍藥　地黄　生薑(各一/兩)三稜¶
　　莪术　白芷　延胡索　蒲黄　香附子　澤蘭¶
　　葉　細辛　川白薑　厚朴(製/)半夏(製/)甘草(各七/錢半)¶
　　(炙/)辣桂　桃仁(湯浸去皮/焙各五錢)¶
　右剉散每服三錢薑棗煎食前服¶
川當歸散　理榮衛消瘀血出聲音治痰嗽¶
　　川當歸　牡丹皮　白芍藥　子芩　木通　華¶
　　隂細辛　麥門冬　甘草(各半/兩)生地黄(一/兩)¶
<pb:KR3e0078_WYG_062-25b>¶
　右㕮咀每三錢水一盞薑三片煎至七分去滓温服¶
大黄湯　治婦人血瘀不消及撲損血瘀¶
　　大黄(生/用)桃仁(湯浸去皮尖/雙仁各一兩)桂(去麄/皮)郁李仁(去皮研/各半兩)¶
　　生薑　地黄(各一/兩)¶
　右粗搗節每服三錢水酒各半盞同煎至七分去滓¶
　溫服¶
琥珀散　治婦人經絡痞塞腹内瘀血痛不可忍¶
　　琥珀　乳香　沒藥¶
<pb:KR3e0078_WYG_062-26a>¶
　右三味各研取細末五錢每服二錢水酒各半盞煎¶
　至七分入地黄自然汁二合再煎數沸去滓入温酒¶
　服不拘時候¶
地榆散　治敗血¶
　　何首烏　肉桂　地榆　香白芷(各等/分)¶
　右為麄末每服二錢米泔一錢半沙糖一小塊煎至¶
　八分去滓服空心食前¶
本草單方消瘀血　以生藕汁飲之　以琥珀刮屑水¶
<pb:KR3e0078_WYG_062-26b>¶
　服之　瘀血不散變成癰搗生菴䕡蒿取汁一升服¶
　之　除腹中宿血以乾柿多食瘥　破宿血用磨石¶
　燒黒熱投酒中飲之　紫荆木濃煮服之¶
痃癖大痃者在腹内近臍左右各有一條筋脈急痛大¶
者如臂次者如指因氣而成如弦之狀名曰痃也癖者¶
為僻側在兩肋之間有時而痛故曰癖也二者皆隂陽¶
不和經絡痞隔飲食停滯不得宣流邪冷之氣摶結不¶
散得冷則發作疼痛¶
<pb:KR3e0078_WYG_062-27a>¶
麝香丸　治婦人痃癖冷氣兼疰心腹痛不可忍¶
　　麝香(半兩/别研)阿魏(三錢半麵裹/煨令麵熟)五靈脂　桃仁　三¶
　　稜(各七/錢半)芫花(醋/炙)㯽榔(各一/兩)莪荗　桂心　沒藥¶
　　木香　當歸(各半/兩)¶
　右為細末入麝香令勻粳米軟飯為丸如梧桐子大¶
　每服十丸無時淡醋湯下¶
治婦人痃癖及血氣等神效方¶
　右以獖猪肝一具可及十兩者用巴豆五十枚去大¶
<pb:KR3e0078_WYG_062-27b>¶
　皮紥在肝内用釅醋三碗慢火熬肝極爛入京三稜¶
　末和就得所為丸如梧桐子大每服五丸食前藥酒¶
　下肝熟後去巴豆不用　夫痃癖癥瘕血氣塊硬發¶
　歇刺痛甚則欲死究而言之皆血之所為僕嘗治一¶
　婦人血氣刺痛極不可忍甚而死一二日方省醫巫¶
　併治數年不愈僕以蔥白散烏雞丸遂安又嘗治一¶
　婦人血氣作楚如一小盤様走注刺痛要一人伏定¶
　方少止亦用此二藥而愈㝷常小小血氣用此二丸¶
<pb:KR3e0078_WYG_062-28a>¶
　亦有竒效故錄於後¶
蔥白散　專治一切冷氣不和及本臓膀胱氣攻衝疼¶
　痛大治婦人胎前後腹痛胎不安或血刺痛者兼能¶
　治血臓宿冷百節倦痛肌體怯弱勞傷帶癖久服盡¶
　除但婦人一切疾病最宜服此¶
　　川芎　當歸　枳殻　厚朴　桂心　乾薑　芍¶
　　藥　舶上蘹香　青皮　苦楝子　木香　熟地¶
　　黄　麥芽　三稜　莪荗　茯苓　神麯　人參¶
<pb:KR3e0078_WYG_062-28b>¶
　　(各等/分)¶
　右為細末每服三錢半水一盞連鬚蔥白二寸拍破¶
　鹽半錢煎至七分内大黄訶子宜相度病狀如大便¶
　不利入大黄同煎不入鹽如大便自利入訶子煎¶
　朱先生云此藥大治心氣脾疼用之見效僕嘗以此¶
　藥治浮腫立效陳宜人病血氣作楚痛不可忍服諸¶
　藥無效召僕診之兩關脈沈弱為肝脈沈差緊此血¶
　氣漸成痃癖也只以此二藥治之愈　四明馬朝奉¶
<pb:KR3e0078_WYG_062-29a>¶
　後院亦病此用二藥亦愈¶
烏雞煎丸(方見通/治諸疾)¶
四等丸(聖/惠)治婦人痃癖氣心腹疼痛飲食不消¶
　　川大黄(剉碎/㣲炒)訶梨勒(去/核)㯽榔　木香¶
　右各等分為細末酒煮麵糊和丸如梧桐子大每食¶
　前以生薑橘皮湯下十五丸温酒亦得¶
又方¶
　　鼈甲(醋炙黄/去裙襴)川大黄(剉碎/微炒)三稜(炮裂各/等分)¶
<pb:KR3e0078_WYG_062-29b>¶
　右為末醋煮麵糊丸如梧桐子大每食前以生薑湯¶
　下十丸¶
木香硇砂丸(拔/粹)治婦人痃癖積聚血塊刺痛脾胃虚寒¶
　宿食不消久不瘥者¶
　　木香　硇砂　丁香　官桂　附子(炮/)乾漆(炒烟/盡)¶
　　細墨　大黄(剉碎/為末)乳香(研/)廣荗　青皮　京三稜¶
　　　沒藥(研/)猪牙皁角　乾薑(炮各/等分)巴豆霜(減/半)¶
　右除硇砂乳香沒藥外同為末以好醋一升化開硇¶
<pb:KR3e0078_WYG_062-30a>¶
　砂去滓銀器中慢火熬次下巴豆霜大黄熬成膏將¶
　前藥末與膏子為丸如麻子大每服三五十丸食後¶
　溫酒送下加至大便利為度¶
當歸散(聖/惠)治婦人痃癖氣攻心腹痛不能飲食¶
　　當歸(剉微/炒)㯽榔(各七/錢半)木香　桂心　陳橘皮(去白/各半)¶
　　(兩/)京三稜　郁李仁(去皮/微炒)桃仁(去皮炒/微黄)吳茱萸(湯/泡)¶
　　(七次焙乾/各一兩)¶
　右件粗搗篩每服三錢水一中盞煎至六分去滓不¶
<pb:KR3e0078_WYG_062-30b>¶
　計時候稍熱服　右方皆攻積之劑全無補性虚人¶
　禁用實者亦須以四君四物湯藥兼服乃可¶
疝瘕大婦人疝瘕由飲食不節寒温不調氣血勞傷臓¶
腑虚熱風冷入腹與血相結所生疝者痛也瘕者假也¶
結聚浮假而痛推移乃動也婦人之病有異於丈夫者¶
或因産後血虚受寒或因經水往來取冷過度非獨因¶
飲食失節多挾於血氣所成也其脈弦急者生虚弱小¶
者死尺脈濇而浮牢為血實氣虚其發腹痛逆氣上行¶
<pb:KR3e0078_WYG_062-31a>¶
此為胞中有惡血久則結成血瘕也　薛子和云遺溺¶
閉癃隂痿脬痺精滑白淫皆男子之疝也若血涸月事¶
不行行後小腹有塊或時動移前隂突出後隂痔核皆¶
女子之疝也但女子不謂之疝而謂之瘕　一婦人小¶
腹痞脹小便時下白帶小水淋瀝此肝經濕熱下注用¶
龍膽瀉肝湯而愈　一婦人小腹脹痛小水不利或胸¶
乳作痛或脇肋作脹或氣逆心吻余以為肝火而血傷¶
脾用四物柴胡青皮𤣥胡索木香而愈　一婦人小腹¶
<pb:KR3e0078_WYG_062-31b>¶
痞悶小便不利内熱體倦嬾食用八珍湯加柴胡山梔¶
龍膽草治之而安¶
乾漆散　治婦人疝瘕久不消令人黄瘦尫羸兩脇妨¶
　悶心腹疼痛¶
　　乾漆(炒令/烟盡)木香　芫花(醋/炒)赤芍藥　桂心　當歸¶
　　　川芎　琥珀(各半/兩研)大黄(炒二/兩)牛膝(七錢/半)桃仁(一/兩)¶
　　麝香(二錢/半)¶
　右為細末無時溫酒調下一錢¶
<pb:KR3e0078_WYG_062-32a>¶
當歸散　治婦人疝瘕及血氣攻刺心腹疼痛不可忍¶
　　鼈甲(醋炙黄/二兩)當歸(剉微/炒)桂心　㯽榔　川大黄(剉/微)¶
　　(炒各/一兩)川芎　吳茱萸(湯泡七/次焙乾)木香　青橘皮(去白/各半)¶
　　(兩/)蓬莪荗　赤芍藥　桃仁(湯浸去皮尖麩炒/微黄各七錢五分)¶
　右為散每服三錢水一盞薑一錢三分煎至七分去¶
　滓熱服不計時候¶
硇砂丸　治婦人疝瘕及積瘀血在臓時攻腹脇疼痛¶
　　川芒硝　硇砂(各一/兩)當歸　雄黄　桂心(各半/兩)大¶
<pb:KR3e0078_WYG_062-32b>¶
　　黄(炮/)三稜(各二/兩)¶
　右為細末米醋一碗熬大黄末為膏次入餘藥末和¶
　丸如梧桐子大空心溫酒下十丸漸漸加至二十丸¶
　以利下惡物為度¶
巴豆丸　治婦人疝瘕及血氣疼痛¶
　　巴豆(去皮心醋煮/半日二錢半)硇砂　大黄(炒各/一兩)五靈脂　桃¶
　　仁(各七/錢半)木香(半兩各/為末)¶
　煉蜜丸如菉豆大淡醋湯空心下五丸熱酒亦可¶
<pb:KR3e0078_WYG_062-33a>¶
黒神丸¶
　　神麯　蘹香(各四/兩)木香　椒(炒香/出汗)丁香(各半/兩)㯽榔¶
　　(四/枚)漆(六兩半生半用重/湯煮半日令香)¶
　右除椒漆五物皆半生半炒為細末用前生熟漆和¶
　丸如彈子大用蘹香末十二兩鋪隂地隂乾候外乾¶
　并蘹香收器中極乾去蘹香腎餘育腸膀胱痃癖及¶
　疝墜五膈血崩産後諸血漏下赤白並一丸分四服¶
　死胎一丸皆綿裹酒下難産炒葵子四十九枚𢷬碎¶
<pb:KR3e0078_WYG_062-33b>¶
　酒煎下一丸諸疾不過三服痃氣十服膈氣癥瘕五¶
　服血瘕三丸當瘥　予族子婦腹中病有大塊如杯¶
　每發痛不可忍時子婦已貴京下善醫者悉集服藥¶
　莫愈予應之曰此血瘕也投黒神丸三丸杯氣盡消¶
　終身不作¶
蟠蔥散　治婦人脾胃虚冷氣滯不行攻刺心腹痛連¶
　胸脇間膀胱小腸疝氣及婦人血氣癥瘕痛¶
　　延胡索　肉桂　乾薑(各二/兩)甘草(炒/)蒼术(米泔浸/一宿)¶
<pb:KR3e0078_WYG_062-34a>¶
　　縮砂　丁皮　㯽榔(各四/兩)莪荗　三稜　茯苓¶
　　青皮(各六/兩)¶
　右為末每服三錢水一盞連鬚蔥白一莖煎空心熱¶
　服¶
寳鑑蒺藜湯　治隂疝小腹作痛小便不利手足逆冷¶
　或腹脇悶痛¶
　　蒺藜(去/刺)附子(炮/)梔子(去皮各/半兩)¶
　右末每三錢水煎温服食前¶
<pb:KR3e0078_WYG_062-34b>¶
丹溪定痛散　治寒疝疼痛速效¶
　　枳殻(十五/枚)山梔子(炒/)棠毬子　吳茱萸(炒/過)荔枝核¶
　　(炮各/等分)¶
　右為末用長流水調下一二錢空心服¶
附蘆薈丸方　治疳癖肌肉消瘦發熱潮熱飲食少思¶
　口乾作渴或肝疳食積口鼻生瘡牙齦蝕爛等證¶
　　蘆薈　胡黄連　黄連(炒/焦)木香　白蕪荑(炒/)青皮¶
　　(各五/錢)當歸　茯苓　陳皮(各一/兩半)甘草(炒七/錢)¶
<pb:KR3e0078_WYG_062-35a>¶
　右為末米糊丸梧子大每服七八十丸米飲下¶
　　　心腹脹滿¶
大夫婦人心腹脹滿者由臓腑久冷氣血虚損而邪氣¶
客之乗於心脾故也足太隂脾之經也脾虚則脹足少¶
隂腎之經也其脈起於小指之下斜趣足心入跟中上¶
股内後亷貫腎絡膀胱從腎上貫肝膈入肺中其枝者¶
從肺出絡於心臓邪氣客於三經與正氣相搏積聚在¶
内氣併於脾脾虚有脹故令心腹煩悶而脹也診其脈¶
<pb:KR3e0078_WYG_062-35b>¶
遲而滑者脹滿也　薛前證脾胃虚痞用六君子湯(雜/病)¶
(虚/勞)脾胃虚寒者用人參理中湯　　鬱結氣滯者用歸¶
脾湯(雜病/健忘)肝侮脾土用六君柴芍脾氣壅滯用平胃散¶
(雜病/中食)肺氣壅滯用紫蘇飲　　宿食壅滯用養胃湯脾¶
血虚痞用四物湯加參术(右六證當互相㕘用仍/與血氣攻脾不食同用)　一¶
婦人胸膈不利飲食少思腹脹吞酸或用疎利之藥反¶
致中滿不食予以為脾土虚而肝木盛用補中益氣湯¶
(雜病傷/勞倦)加砂仁丸附煨薑又以六君子加芎歸桔梗而¶
<pb:KR3e0078_WYG_062-36a>¶
愈　吳江史𤣥年母久病之後遇事拂意忽胸腹脹滿¶
面目微腫兩腿重滯氣逆上升言語喘促服清氣之劑¶
不效予曰此脾肺虚寒也先用六君子湯一劑病勢頓¶
減後用補中益氣加茯苓半夏乾薑二劑形體頓安後¶
以七情失調夜間腹脹乃用十全大補湯加木香治之¶
而痊¶
白术散　治婦人脾胃氣虚心腹脹滿不欲飲食四肢¶
　無力¶
<pb:KR3e0078_WYG_062-36b>¶
　　白朮　草果仁　訶子肉(各三/分)赤茯苓　㯽榔¶
　　桂心(各半/兩)陳皮　厚朴　人參(各一/兩)甘草(一/分)¶
　右為粗末每服四錢水一鍾薑三片棗一枚煎至七¶
　分去滓食前熱服¶
㯽榔散　治婦人脾胃虚冷心腹脹滿不欲飲食¶
　　㯽榔　前胡　川芎　青皮(七錢/半)赤芍藥　桂心¶
　　　大黄　苦梗　木香　枳殻(各半/兩)甘草(二錢/半)¶
　右㕮咀每服四錢薑三片煎至七分去滓温服¶
<pb:KR3e0078_WYG_062-37a>¶
木香散　治證同前¶
　　木香　桂心　白朮　乾薑(炮/)陳皮(去/白)草果仁¶
　　訶梨勒　人參(各一/兩)神麯(炒黄七/錢半)甘草(炙半/兩)¶
　右為細末每服一錢茶清㸃熱服¶
補遺治心腹脹滿予嘗獨用厚朴薑汁炒過每服五錢¶
　薑七片水煎温服不拘時候間服沈香降氣湯(見資/生經)¶
局方分心氣飲亦妙(方見雜/病氣)玉腕散亦妙(方見兩/脇脹痛)¶
　　　嘈雜¶
<pb:KR3e0078_WYG_062-37b>¶
大夫婦人心胸嘈雜此脾胃鬱火滯痰血液淚汗而成¶
用猪血炒食之乃以血導而使之歸源爾旋覆花湯尤¶
善　薛前證若因食鬱用六君山查山梔若因胃熱用¶
二陳薑炒芩連若因六鬱用越鞠丸(雜病/鬱)若因氣滯用¶
四七湯(雜病/氣)桔梗枳殻大抵此證屬病氣元氣俱不足¶
須用六君為主少佐以治痰之藥若以水治之必變吞¶
酸中滿　一婦人飲食少思胸中嘈雜頭暈吐痰此中¶
氣虚而有熱用六君子湯加炒黒山梔桔梗而愈後因¶
<pb:KR3e0078_WYG_062-38a>¶
勞碌頭暈發熱吐痰用補中益氣湯加半夏茯苓天麻¶
而痊　一婦人中脘嘈雜口中辛辣或咳嗽吐痰發喘¶
面色或白或赤此脾氣虚而肺中伏火也用六君子加¶
山梔桔梗柴胡及炒黒片芩治之㝷愈　一婦人嘈雜¶
吞酸飲食少思大便不實此脾氣虚寒而下陷用補中¶
益氣湯加茯苓半夏炮薑漸愈又常服人參理中丸即¶
安　一婦人飲食後嘈雜吞酸此食鬱為痰用六君子¶
湯送越鞠丸漸愈又用加味歸脾湯而痊後因怒兩脇¶
<pb:KR3e0078_WYG_062-38b>¶
脹痛中脹作酸用四君子湯送左金丸漸安仍用六君¶
子湯送越鞠丸而愈¶
旋覆花湯　治婦人心胸嘈雜中脘痰飲冷氣心下汪¶
　洋口中清水自出腹脇急脹滿痛不欲飲食¶
　　旋覆花　人參　桔梗　白芍藥(各一/錢)橘皮(去白/一錢)¶
　　(半/)赤茯苓　半夏(各二/錢)官桂(去粗/皮)細辛　甘草(各/半)¶
　　(錢/)¶
　右作一服水二鍾生薑五片煎至一鍾食前服¶
<pb:KR3e0078_WYG_062-39a>¶
補遺予嘗以參蘇飲二分四物湯一分交和每四錢生¶
　薑七片煎服治一婦人心胸嘈雜而愈亦名茯苓補¶
　心湯¶
　　　小便淋瀝¶
大婦人淋瀝由腎虚而膀胱熱也盖膀胱與腎為表裏¶
主於水行於脬者為小便也若腎虚則小便頻數膀胱¶
熱則小便淋瀝甚則不通腹脹喘急當速治之　薛前¶
證若膀胱熱結用五淋散若脾肺虚熱用補中益氣(雜/病)¶
<pb:KR3e0078_WYG_062-39b>¶
(勞/倦)加山藥五味麥門若脾經鬱熱用加味歸脾湯(即歸/脾加)¶
(丹皮/山梔)若肺經鬱火用黄芩清肺飲若肝經濕熱用龍膽¶
瀉肝湯(雜病/淋)血虚用加味逍遥散(結/核)隂虚用六味丸(雜/病)¶
(虚/勞)加柴胡山梔大抵不渴而不利者熱在下焦血分也¶
用滋腎丸渴而不利者熱在氣分也用清肺飲尺脈數¶
而無力者陰火盛而陽不能化也用六味丸滋腎丸為¶
主尺脈浮而無力者陽氣虚而隂不能生也用加減八¶
味丸(雜病/消癉)滋腎丸為主　一婦人素有前患内熱體倦¶
<pb:KR3e0078_WYG_062-40a>¶
余以為肝火血少脾氣虚弱用八珍逍遥二散兼服月¶
餘而小便利又用八珍湯而血氣復　一婦人患前證¶
面青脇脹諸藥不應余以為肝經氣滯而血傷用山梔¶
川芎煎服而愈　一婦人小便不利小腹并水道秘悶¶
或時腹脇脹痛余以為肝火用加味逍遥散加龍膽草¶
四劑稍愈乃去膽草佐以八珍散加炒黒山梔兼服而¶
瘥¶
石韋散　治婦人小便卒然淋瀝¶
<pb:KR3e0078_WYG_062-40b>¶
　　石韋　黄芩　瞿麥穗　榆白皮　木通　葵子¶
　　(各一/錢半)甘草(半/錢)¶
　右作一服水二鍾煎至一鍾食前服¶
木通散　治婦人五淋¶
　　木通　榆白皮　瞿麥穗　大麻仁　滑石(各一/兩)¶
　　葵子　貝齒　白茅根(各二/兩)甘草(半/兩)¶
　右為粗末每服五錢水煎空心温服¶
桃膠散　治婦人氣淋勞淋¶
<pb:KR3e0078_WYG_062-41a>¶
　　桃膠　榆白皮(各一/兩)車前子　冬瓜子　鯉魚齒¶
　　　葵子　瞿麥　木通(各半/兩)枳殻(二錢/半)¶
　右㕮咀每服四錢重水一盞煎至七分去滓温服¶
金沙散　治婦人諸淋¶
　右海金沙草隂乾為末煎生甘草湯調服二錢¶
又方　真琥珀(研末不/拘多少)研木香白湯調下(此二方出/陳總領方)¶
雞蘇散　治婦人血淋¶
　　雞蘇葉　木通(各二/兩)生乾地黄　滑石(各三/兩)刺薊¶
<pb:KR3e0078_WYG_062-41b>¶
　　根(一/兩)¶
　右為粗末每服半兩水盞半筀竹葉三七片煎至七¶
　分去滓食前温服¶
治婦人血淋及尿血澁痛方¶
　　生乾地黄(三/兩)鬱金　蒲黄(各二/兩)¶
　右為細末每服二錢車前子葉煎湯調下以利為度¶
亦有血瘕似淋小便不通臍腹脹滿宜桃仁煎(方見前/積聚癥)¶
　(瘕門血/瘕條)¶
<pb:KR3e0078_WYG_062-42a>¶
後有用亂髮方治脬轉不得小便亦可治血淋尿血¶
火府丹　治心經熱小便澁及治五淋(加甘草為㕮咀/煎名導赤散出)¶
　(本事/方)¶
　　生地黄(二/兩)木通　黄芩(各一/兩)¶
　右為細末煉蜜丸如梧桐子大每服三十丸木通煎¶
　湯下兼治淋瀝臍下滿痛　許學士云壬戌年一卒¶
　渴病一日飲水一斗不食者三月心中煩悶時已十¶
　月予謂曽經三伏熱與此藥數服越二日來謝云當¶
<pb:KR3e0078_WYG_062-42b>¶
　日三服渴止又三服飲食如故此本治淋用以治渴¶
　可謂通變也¶
治婦人諸般淋　苦杖根俗呼為杜牛膝多取洗浄剉¶
　碎取一合用水五盞煎至一盞去滓用麝香乳香少¶
　許調下　鄞縣武尉耿夢得其内人患沙石淋者十¶
　三年每漩痛楚不可忍溺器中小便沙石剥剥有聲¶
　百方不效偶得此方服之一夕而愈目所視也¶
局方五苓散　八正散　清心蓮子飲皆可用¶
<pb:KR3e0078_WYG_062-43a>¶
滋腎丸　治熱在血分不渴而小便不利或腎虚足熱¶
　腿膝無力不能履地又下焦隂虚小便不利肚腹腫¶
　脹或皮膚脹裂眼睛突出此神劑也¶
　　知母　黄蘗(各酒炒/二兩)肉桂(去麄皮/二錢)¶
　右各另為末水丸如桐子大每服二百丸空心百滚¶
　湯下¶
黄芩清肺飲　治肺熱小便不利宜用此藥清之¶
　　黄芩(炒/)山梔(炒各/一錢)¶
<pb:KR3e0078_WYG_062-43b>¶
　右水煎服不利加鹽䜴二十粒¶
五淋散　治膀胱有熱水道不通淋瀝不出或尿如豆¶
　汁或成砂石或如膏汁或熱拂便血¶
　　赤茯苓(一錢/半)赤芍藥　山梔(各一/錢)當歸　甘草(各/一)¶
　　(錢二/分)¶
　右入燈心水煎服¶
　　　脬轉不得小便¶
大婦人脬轉之病者由脬為熱所迫或忍小便俱令水¶
<pb:KR3e0078_WYG_062-44a>¶
氣迫於脬屈辟不得充張外水應入不得入内溲應出¶
不得出内外壅滯脹滿不通故為脬轉其狀少隂急痛¶
不得小便甚者至死不可治也　薛前證不問男女孕¶
婦轉筋小便不利命在反掌非八味丸不能救餘㕘前¶
後論主治　一婦人小便淋瀝小腹脹悶胸滿喘急諸¶
藥不應余視為轉筋之證用八味丸料煎服小便即利¶
而痊　一婦人因鬱怒小便滴瀝漸至小腹腫脹痰咳¶
喘促余用八味丸料煎服小便即利而痊¶
<pb:KR3e0078_WYG_062-44b>¶
大滑石散(千/金)治婦人丈夫脬轉小便數日不通¶
　　滑石(一/兩)凝水石(二/兩)葵子(一/合)¶
　右為末以水一斗煮取五升時時服一升即利¶
又方¶
　　亂髮(燒灰/存性)葵子　車前子(各等/分)¶
　右為細末每服二錢茶湯調下¶
蒻葉散　治婦人脬轉小便不通亦可治男子¶
　　裹茶蒻葉(燒灰存/性一兩)滑石(研細/半兩)¶
<pb:KR3e0078_WYG_062-45a>¶
　右研停沸湯調二錢服¶
石韋湯　治證同前¶
　　石韋(去/毛)車前子(各等/分)¶
　右為麄末每服五錢水二盞煎至一盞去滓服¶
治婦人忍小便不得依時而起致令脬轉經四五日困¶
　篤欲死¶
　　滑石(二/兩)亂髮灰(一/兩)¶
　右研停取桃白皮一斤熟搗以水三盞絞取汁無時¶
<pb:KR3e0078_WYG_062-45b>¶
　温服半盞調一錢服¶
又方　以滑石末蔥湯調下二錢服¶
千金翼方　治婦人不得小便¶
　　杏仁(七粒去/皮尖)¶
　右一味䴸炒黄細末水調服立通¶
又方　以紫草為末井華水調取水指撮立通又云紫苑¶
　皆可用¶
若卒暴不通小腹膨急氣上衝心悶絶欲死此由異氣¶
<pb:KR3e0078_WYG_062-46a>¶
　傳併膀胱或從憂驚氣無所伸鬱閉而不流氣衝脬¶
　系不正診其脈右手澁小左手急大宜蔥白湯¶
蔥白湯方¶
　　橘皮(三/兩)葵子(一/兩)蔥白(一/莖)¶
　右㕮咀以水五升煮取二升分三服(出指/迷方)¶
補遺紫金皮為末蔥湯調下二錢葵子湯亦可¶
又方　胞轉小便不通炒鹽半斤囊之乗熱熨小腹¶
薛滋腎生肌飲¶
<pb:KR3e0078_WYG_062-46b>¶
　　山藥　山茱萸(肉各/一錢)熟地黄(自製/二錢)澤瀉　茯苓¶
　　牡丹皮(各七/分)五味子(杵炒/五分)柴胡(三/分)白术　當歸¶
　　甘草(各三/分)¶
　右水煎服¶
八味丸　治脬轉小便不通殊有神效但世所不用以¶
　致誤人多矣(方見雜/病虚勞)¶
一方皁角為末吹鼻内取嚏¶
　　　小便數¶
<pb:KR3e0078_WYG_062-47a>¶
大婦人小便數者由腎與膀胱俱主於水腎氣通於隂¶
此二經俱虚而有熱乗之則小便澁虚則小便頻數也¶
　薛前證若肝經火動用逍遥散(調/經)加龍膽草車前子¶
膀胱火動六味丸(雜病/虚勞)加麥冬五味肝腎濕熱龍膽瀉¶
肝湯(見便/毒)鬱傷肝脾加味逍遥散加味歸脾湯肝脾肺¶
氣虚補中益氣湯(雜病/勞倦)加麥門五味肝經血虚加味逍¶
遥散腎氣虚敗鹿茸散如不應用八味丸　一婦人患¶
前證小便頻數日晡熱甚此肝脾血虚氣滯而兼濕熱¶
<pb:KR3e0078_WYG_062-47b>¶
也用加味逍遥散加車前子而愈　一婦人患前證發¶
熱煩躁面目赤色脈洪大而虚余謂此血虚發躁用當¶
歸補血湯(雜病/勞倦)數劑而痊　一婦人久患前證泥屬於¶
火雜用寒涼止血之劑虚證悉具余曰此脾胃虧損而¶
諸經病也當補中氣為主遂以六君補中二湯兼服兩¶
月餘㝷愈¶
大鹿茸散　治婦人久虚冷小便日夜三五十行¶
　　鹿茸　烏賊魚骨　桑寄生　龍骨(各一/兩)白芍藥¶
<pb:KR3e0078_WYG_062-48a>¶
　　　當歸　附子(各七/錢半)桑螵蛸(半/兩)¶
　右為細末食前温酒調下二錢¶
桑螵蛸散　治婦人虚冷小便數¶
　　桑螵蛸(三十/枚炒)鹿茸　牡蠣粉(二/兩)甘草(二/兩)黄茋(半/兩)¶
　右為細末食前薑湯調一錢服¶
補遺縮泉丸　治脬氣不足小便頻數¶
　　天台烏藥　益智仁(各等/分)¶
　右為末酒煮山藥為糊丸如梧桐子大臨睡鹽酒吞¶
<pb:KR3e0078_WYG_062-48b>¶
　七十丸或只為末調酒服如不飲酒以米飲調下¶
又法取糯米糍一片臨睡炙令軟熟啖之仍以温酒吞¶
　不飲酒只湯下多啖愈佳行坐良久待心空則止¶
　　　遺尿失禁¶
大經云膀胱不利為癃不約為遺尿者乃心腎之氣傳¶
送失度之所為也故有小便澁而遺者有失禁而出不¶
自知者又婦人産蓐産理不順致傷膀胱遺尿無時又¶
有脬寒臓冷而遺尿不禁治之各有方　薛内經曰胞¶
<pb:KR3e0078_WYG_062-49a>¶
移熱於膀胱則癃溺血膀胱不利為癃不約為遺溺注¶
曰膀胱為津液之腑水注由之然足三焦脈實約下焦¶
而不通則不得小便足三焦脈虚不約下焦則遺溺也¶
靈樞經曰足三焦者太陽之别也並太陽之正入絡膀¶
胱約下焦實則閉癃虚則遺溺竊謂前證若肝腎虚熱¶
挺孔痿痺用六味丸如不應用加減八味丸陽氣虚憊¶
膀胱積冷用鹿茸丸如不應用八味丸若脾氣虚弱不¶
能禁止用補中益氣湯加山藥山萸五味若肺氣虚寒¶
<pb:KR3e0078_WYG_062-49b>¶
前湯加桂附此證屬虚熱者多真寒者少治宜審察¶
一婦人小便自遺或時不利日晡益甚此肝熱隂梃不¶
能約制用六味丸料加白米酒炒黒黄蘗七分知母五¶
分數劑諸證悉愈若誤用分利之愈損真隂必致不起¶
　一老婦患前證惡寒體倦四肢逆冷余以為陽氣虚¶
寒用補中益氣加附子三劑不應遂以參附湯四劑稍¶
應仍以前藥而安附子計用四枚人參三斤許　一婦¶
人病愈後小便出屎此隂陽失於傳送名大小腸交也¶
<pb:KR3e0078_WYG_062-50a>¶
先用五苓散二劑而愈又用補中益氣湯而安¶
大鹿茸丸　治婦人久積虚冷小便白濁滑數不禁¶
　　鹿茸(炙/)椒紅　桂心　附子(炮/)牡蠣(煅/)補骨脂(炒/)¶
　　石斛　肉蓯蓉(酒/浸)雞䏶胵(炙/)沈香(各一/兩)桑螵蛸(炙/半)¶
　　(兩/)¶
　右為細末酒煮麵糊丸梧桐子大空心温酒下三十¶
　丸¶
又方　鹿角屑炒令黄為細末空心温酒調二錢¶
<pb:KR3e0078_WYG_062-50b>¶
又方　雄雞䏶胵炙為末空心酒調服二錢¶
治婦人遺尿不知出時(千金/翼方)¶
　　白薇　白芍藥(各等/分)¶
　右為末酒服方寸匕日三服空心¶
又方以桑螵蛸酒炒為細末每服二錢生薑湯調下¶
又方¶
　　白礬　牡蠣(各等/分)¶
　為細末飲服方寸匕亦治丈夫遺尿¶
<pb:KR3e0078_WYG_062-51a>¶
療婦人遺尿不禁　雄雞翎燒灰為末酒服方寸匕¶
補遺秘元丸　治内虚自汗小便不禁¶
　　白龍骨(三/兩)訶子(十箇/去核)縮砂仁(一/兩)¶
　為末糯米粥丸梧子大每服五十丸空心鹽酒吞下¶
又方小便不禁用猪脬洗浄鐵鏟上炙熟食之以酒嚥¶
　下¶
　　　小便出血¶
大夫婦人小便出血者由心主於血血之行身通遍經¶
<pb:KR3e0078_WYG_062-51b>¶
絡循環臓腑血性得寒則凝澁得熱則流散失其常經¶
溢滲入於胞内故小便出血也　薛婦人小便尿血或¶
因膏粱炙煿或因醉飽入房或因飲食勞役或因六淫¶
七情以致元氣虧損不能統攝歸源若因怒動肝火者¶
用加味逍遥散調送髮灰肝經風熱者送子芩丸久而¶
血虚者用八珍送髮灰若膏粱積熱者用清胃散加槐¶
花甘草房勞所傷者用六君加柴胡升麻風熱所傷者¶
用四君加防風枳殻凡久而虧損元氣者用補中益氣¶
<pb:KR3e0078_WYG_062-52a>¶
為主鬱結傷脾者用濟生歸脾為主　一婦人尿血因¶
怒氣寒熱或頭痛或脇脹此肝血虚而肝火盛用加味¶
逍遥散而血脹止補中益氣加蔓荆子而頭痛痊後鬱¶
怒腹痛尿血仍用前散加龍膽草并歸脾湯治之將愈¶
又因飲食所傷復作心忡不寧徹夜不寐仍用前湯而¶
痊　一婦人尿血面黄體倦飲食不甘晡熱作渴此脾¶
胃氣虚不能攝血歸經用補中益氣以補胃氣用歸脾¶
湯以解鬱結更用加味逍遥散以調養肝血而痊　一¶
<pb:KR3e0078_WYG_062-52b>¶
婦人小便出血服四物蒲黄之類更加發熱吐痰加芩¶
連之類又飲食少思虚證蜂起肝脈弦而數脾脈弦而¶
緩此因肝經風熱為沈隂之劑脾傷不能統攝其血發¶
生諸臓而然也全用補中益氣湯六味地黄丸而痊¶
鹿茸散(大/全)治婦人勞損虚羸尿血¶
　　鹿茸　當歸　熟地黄　葵子　蒲黄　續斷(各/等)¶
　　(分/)¶
　右為細末酒調二錢日三服¶
<pb:KR3e0078_WYG_062-53a>¶
髮灰散　治小便尿血或先尿而後血或先血而後尿¶
　亦逺近之謂也又治飲食忍小便或走馬房勞皆致¶
　脬轉臍下急痛不通兼治肺疽心衂内崩吐血一兩¶
　口或舌上血出如針孔若鼻衂吹内立已¶
　　亂髮燒灰(本草云能療瘀血通關格利水道破癥/瘕癰疽抓尿刺下疰雜瘡療脬轉通大)¶
　　(小便咳/嗽鼻衂)¶
　右一味用米醋二合湯少許調服二錢井華水調亦¶
　得服藥訖即炒黒豆葉蹲其上則通¶
<pb:KR3e0078_WYG_062-53b>¶
生乾地黄散　治婦人尿血不止¶
　　生乾地黄(二/兩)柏葉　黄芩(各半/兩)阿膠(炒成珠/一兩)¶
　右為粗末每服三錢水一盞薑三片煎七分去滓温¶
　服¶
當歸散　治婦人小便出血或時尿血¶
　　當歸　羚羊角(屑/)赤芍藥(各半/兩)生地黄(一/兩)刺薊葉¶
　　(三/分)¶
　右為粗末每服三錢水煎去滓服¶
<pb:KR3e0078_WYG_062-54a>¶
又方¶
　　羚羊角(屑/)龍骨　當歸　蒲黄(各一/兩)生地黄(二/兩)¶
　右為細末粥飲調下二錢食前服¶
又方　以生地黄𢷬取汁每服一小盞日三服¶
又方　以蒲黄末酒調二錢服之水調亦可¶
又方　以鹿角膠二兩炙令黄以水一大盞煎至半盞¶
　去滓分為三服食前服¶
補遺小便出血竹茹一大塊水煎服¶
<pb:KR3e0078_WYG_062-54b>¶
又方　川牛膝去蘆濃煎服¶
又方　當歸白芷為末米飲下二錢¶
又方　催生如神散童子小便和酒調下¶
治婦人卒傷於熱尿血　陳總領云余頃在章貢時年¶
　二十六忽小便後出解血數㸃不勝驚駭却全不疼¶
　如是一月如不飲酒則血少駭不能止偶有郷兵告¶
　以市醫張康者常療此疾遂延之來供一器清汁云¶
　是草藥添少蜜解以水兩服而愈既厚酬之遂詢其¶
<pb:KR3e0078_WYG_062-55a>¶
　藥名乃鏡面草一名螺靨艸其色青翠所在石階縫¶
　中有之¶
　　　大便下血¶
大婦人臓腑損傷風邪易入凡熱氣在内令人下血風¶
氣在内亦大便血色或如豆汁腹中疼痛若糞後下血¶
者其来逺糞前有血者其來近逺近者言病在上下也¶
婦人面無血色時寒時熱脈浮弱按之絶者為下血也¶
　薛前證或飲食起居或六淫七情失宜以致元氣虧¶
<pb:KR3e0078_WYG_062-55b>¶
損陽絡外傷若膏粱積熱加味清胃散怒氣傷肝六君¶
柴芍芎歸鬱結傷脾加味歸脾湯脾氣虚弱六君子湯¶
思慮傷心妙香散大腸風熱四物側柏荆防枳殻大腸¶
血熱四物丹皮柴胡中氣下陷補中益氣茯苓半夏心¶
脾不能攝血必補脾肺之源舉下陷之氣　一婦人下¶
血不已面色痿黄四肢畏冷此中氣下陷用補中益氣¶
湯送四神丸數服而愈　光禄張淑人下血煩躁作渴¶
大便重墜後去稍緩用三黄湯加大黄至四兩方應後¶
<pb:KR3e0078_WYG_062-56a>¶
用三黄湯又二十餘劑而愈此等元氣百中一二　韓¶
地官之内脾胃素弱因飲食停滯服尅伐之劑自汗身¶
冷氣短喘急腹痛便血或用諸補劑皆不應余用人參¶
炮附子各五錢二劑稍應却用六君子每劑加炮附子¶
三錢四劑漸安又用前湯每加附子一錢數劑乃瘥¶
一婦人因怒胸痞飲食少思服消導利氣之藥痰喘胸¶
滿大便下血余用補中益氣湯加茯苓半夏炮薑四劑¶
諸證頓愈又用八珍加柴胡炒梔全愈¶
<pb:KR3e0078_WYG_062-56b>¶
加減四物湯　治腸風下血¶
　　側柏葉(炒/)荆芥　槐花(炒/)甘草(炒各/五分)枳殻(麩/炒)生地¶
　　黄　當歸　川芎(各一/錢)¶
　右薑水煎服¶
腸風黑神散　治腸風下血腹疼後重或肛門脱出¶
　　敗椶(燒/)木饅頭(燒/)烏梅(去/核)粉草(炙各/一錢)¶
　右水煎服¶
　愚按前二證若病久中氣虚弱者必用培補脾胃為¶
<pb:KR3e0078_WYG_062-57a>¶
　主¶
地榆湯　治隂結便血(駱龍/吉方)¶
　　地榆(四/兩)甘草(炒一/兩半)縮砂仁(四十/七粒)¶
　右每服三錢水煎¶
防風如神散　治風熱氣滯糞後下血¶
　　防風　枳殻(䴸炒各/等分)¶
　右每服三錢水煎¶
妙香散治心氣下血温酒調下(見雜病/心痛)¶
<pb:KR3e0078_WYG_062-57b>¶
　　　大便不通¶
大婦人大便不通者由五臓不調冷熱之氣結於腸胃¶
則津液燥竭大腸壅塞故大便不通也仲景云婦人經¶
水過多則亡津液亦大便難也大三脘散或四物加青¶
皮或七宣丸麻仁丸選而用之　薛前證或大腸津液¶
乾涸或血虚火爍不可計其日期飲食數多必待腹滿¶
脹自欲去而不能者乃用猪膽汁潤之若妄服苦寒辛¶
散之劑元氣愈傷或通而不止或成中痞之證大抵血¶
<pb:KR3e0078_WYG_062-58a>¶
虚火燥用加味逍遥散氣血俱虚用八珍湯燥藥傷血¶
用四物連翹甘草尅伐傷氣用四君川芎當歸内熱作¶
渴飲湯脈實用竹葉黄耆湯(雜病/消癉)内熱作渴引冷脈濇¶
用四物送潤腸丸肝膽尅脾土而不能輸送用小柴胡¶
湯(傷寒/少陽)加山梔郁李仁腸胃氣虚而不能傳送用補中¶
益氣加芍藥厚味積熱而秘結用清胃散加芍藥(雜病/齒)¶
其有熱燥風燥陽結隂結皆不宜損中氣治者審之¶
一婦人痰喘内熱大便不通兩月不寐脈洪大重按微¶
<pb:KR3e0078_WYG_062-58b>¶
細此屬肝肺腎虧損朝用六味丸夕用逍遥散各三十¶
餘劑計所進飲食百餘碗腹始痞悶正前所謂血虚火¶
爍也以猪膽汁導而通之用十全大補湯調理而安¶
通神散　治大便實熱不通其證心腹脹痛手不得近¶
　心胸煩悶而欲飲食者¶
　　大黄(炒/)芒硝　㯽榔　郁李仁(湯浸去/皮微炒)桃仁(杵各/一兩)¶
　　　(一方有木/香半兩)¶
　右為末每服二錢空心粥飲調下¶
<pb:KR3e0078_WYG_062-59a>¶
大麻仁丸　治腸胃風結大便常秘而欲飲食者¶
　　大麻仁(别研/如膏)大黄(炒各/二兩)㯽榔　木香　枳殻(䴸炒/各一)¶
　　(兩/)¶
　右為末入麻仁研勻煉蜜丸桐子大每服二十丸温¶
　水下¶
皁角丸　治大腸有風大便秘結而不堅實者¶
　　皁角(炙去/子)枳殻(䴸炒各/等分)¶
　右為末煉蜜丸桐子大每服七十丸空心米飲下¶
<pb:KR3e0078_WYG_062-59b>¶
蘇麻粥順氣滑腸用紫蘇子麻子仁水研取汁煮粥食¶
　之¶
潤腸丸　治伏火風熱大腸乾燥若因失血或因腎虚¶
　當滋腎水最忌此丸¶
　　麻子仁　桃仁(去皮尖别/研各一兩)𦍑活　當歸尾　大黄¶
　　(煨/)皁角仁　秦芁(各五/錢)¶
　右另研為末煉蜜丸每服五十丸空心白湯送下如¶
　直腸乾澁用猪膽汁導之亦忌前藥¶
<pb:KR3e0078_WYG_062-60a>¶
搜風順氣丸　治痔漏腸風風熱秘結元氣充實者¶
　　車前子(一兩/五錢)大麻子(微/炒)大黄(五錢半/生半熟)牛膝(酒/浸)郁李¶
　　仁(湯/泡)兔絲子(酒浸蒸杵/晒為末)枳殻(䴸/炒)山藥(各二/錢)¶
　右為末煉蜜丸桐子大每服三十丸空心白湯下¶
子和脾約丸¶
　　麻仁(一兩二/錢半)枳殻(䴸/炒)厚朴(薑/製)芍藥(各一/兩)大黄(蒸四/兩)¶
　　杏仁(去皮尖炒研爛/如膏一兩二錢)¶
　右為末入杏仁膏煉蜜丸梧桐子大每服三二十丸¶
<pb:KR3e0078_WYG_062-60b>¶
　空心用滚水下¶
初虞世云余歴觀古人用通藥率用降氣等藥盖肺氣¶
不下降則大腸不能傳送以杏仁枳殻訶子等味是也¶
又老人虚人風人津液少大便祕經云澁者滑之故用¶
胡麻杏仁麻子仁阿膠之類是也今人學不師古妄意¶
斟酌每至大便秘燥即以駛藥蕩滌之既走津液氣血¶
大便随手愈更祕澁兼生他病予昔在魯山日有一譞¶
少自稱太醫曹鎮有寄居王世安少府本京師人始病¶
<pb:KR3e0078_WYG_062-61a>¶
風淫末疾為此生以駛藥累累利之後為肺痿咯膿血¶
卒至大便不通而死古人服藥尤所謹重不若今人之¶
輕生故舉此以戒後人爾　薛前證若胃强脾弱津液¶
不得四布但輸膀胱小便數而大便難者用脾約丸若¶
隂血枯槁内火燔灼脾肺失傳大便祕而小便數者用¶
潤腸丸此丸若用之於熱甚氣實與西北之稟厚者無¶
有不效若用於東南及虚熱而氣血不足者則脾愈弱¶
而腸愈燥反致虚痞矣此東垣先生之治法也其捜風¶
<pb:KR3e0078_WYG_062-61b>¶
順氣丸中貴及西北人用之多效東南人用之無不致¶
害　一老婦大便欲去而難去又不堅實腹内或如故¶
或作脹兩關尺脈浮大余以為腸胃氣血虚弱每服十¶
全大補湯加肉蓯蓉去後始快若間二三日不服腹内¶
仍脹大便仍難　一老婦大便月餘不通痰喘内熱不¶
得就枕脈洪大重按微細朝用六味丸夕用逍遥散各¶
五十餘劑計進飲食百餘椀小腹始悶此火燥而消鑠¶
也以猪膽汁潤之用十全大補而安後仍不通用八珍¶
<pb:KR3e0078_WYG_062-62a>¶
倍加蓯蓉常服而通¶
　　　大便或祕或利¶
大經云春傷於風夏必飱泄盖木氣刑土也土不能滲¶
泄則木氣勝故泄風氣行精液燥故祕即不可轉以祕¶
燥為風也余家中宗親張公度母氏年七十日下利數¶
十行百方治之不愈又若腰膝拘攣公度以蒺藜酸棗¶
仁治拘攣而利愈黄魯直母安康郡太苦祕結以公度¶
藥投之而大便利故知秘與利皆出於風公度潞人名¶
<pb:KR3e0078_WYG_062-62b>¶
騤世有令徳承父醫學而克其家清修不妄取真有徳¶
君子今見於此　薛按前證若因足三隂虧損發熱作¶
渴胸膈不利飲食善消面滯陽色脈洪而虚肢體倦怠¶
者用補中益氣湯六味地黄丸脾肺氣虚補中益氣湯¶
脾經鬱結用加味歸脾湯氣血俱虚者八珍加肉蓯蓉¶
腎經津液不足者六味地黄丸胃火銷爍津液竹葉黄¶
耆湯肝木侮脾土小柴胡加山梔郁李仁枳殻膏粱積¶
熱清胃散加山梔郁李仁枳殻若燥在直腸用猪膽導¶
<pb:KR3e0078_WYG_062-63a>¶
之¶
治風人脚氣人大便或祕或利虚人尤宜¶
　　皁角子(三百粒破作兩片慢火炒燥甚入酥一/棗大又炒至燥又入酥炒至焦黒為度)¶
　右細末煉蜜丸如梧桐子大每服三十丸煎蒺藜酸¶
　棗仁湯下空腹服兩時久未利再進一服漸加至百¶
　丸不妨以通為度¶
蒺藜湯方　用蒺藜不以多少炒至赤黑色臼内以木¶
　杵舂去刺揀簸浄每蒺藜三兩以酥棗仁一兩炒令¶
<pb:KR3e0078_WYG_062-63b>¶
　香同杵為粗末馬尾羅篩每三錢水一盞煎至七分¶
　去滓温服下前丸子¶
大五柔丸　主臓氣不調大便難通榮衛利九竅進飲¶
　食¶
　　大黄(斗米上/蒸切焙)枳殻(去瓤/麩炒)白芍藥　葶藶(炒香/别研)肉蓯¶
　　蓉(酒浸軟温水洗/切焙各二兩)桃仁(一百/枚)杏仁(四十枚並去皮/尖麩炒令黄别)¶
　　(杵/)牛脂(去筋膜熬成油與/葶藶杏仁等杵)¶
　右除有油藥並為末入牛脂桃杏仁葶藶杵數千下¶
<pb:KR3e0078_WYG_062-64a>¶
　丸如梧桐子大米飲下三丸日三服腹稍空時服未¶
　知稍増以知為度¶
安康郡太苦風秘予為處枳訶二仁丸¶
　　杏仁(去皮尖/麩炒黄)麻仁(别研各/三錢)枳殻(去穰麩/炒研)訶子(慢火/炒搥)¶
　　(去/核)¶
　右二物各一兩為細末同二仁杵煉蜜和杵丸如梧¶
　桐子大温水下二三十丸未知稍増¶
潞公在北門日盛夏間苦大便不調公随行醫官李琬¶
<pb:KR3e0078_WYG_062-64b>¶
　本衢州市户公不獨終始涵容之又教以醫事公病¶
　泄利琬以言動揺之又求速效即以赤石脂龍骨乾¶
　薑等藥饋公公服之不大便者累日其勢甚苦予方¶
　自共城來見公未坐定語及此事公又不喜服大黄¶
　藥予告曰此燥糞在直腸藥所不及請為蜜兑導之¶
　公為然時七月中苦熱予撝汗為公作蜜兑是夕三¶
　用藥下結糞四五十枚黑如橡栗公二三日間飲食¶
　已如故世有一種虚人不可服利藥今載其法¶
<pb:KR3e0078_WYG_062-65a>¶
蜜兑法　好蜜四五兩銀石器中微火熬不住手以匙¶
　攪候可丸見風硬即以蛤粉塗手揑作人指狀長三¶
　寸許坐厠上内之以手掩定候大便通即放手未快¶
　再作(已上四方/出初虞世)¶
補遺通氣散　治婦人憂怒傷肺肺與大腸為傳送致¶
　令祕澁不通或服燥藥過多大便祕亦可用¶
　　陳皮　蘇葉　枳殻　木通(去皮/節)¶
　右等分剉每服四錢水煎温服¶
<pb:KR3e0078_WYG_062-65b>¶
皁角丸　蘇麻粥亦佳(見前/)¶
　¶
　¶
　¶
　¶
　¶
　¶
　證治準繩卷六十二¶
