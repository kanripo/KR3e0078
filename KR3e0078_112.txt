# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.822455
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百十二
<pb:KR3e0078_WYG_112-1a>¶
欽定四庫全書¶
　證治凖繩卷一百十二¶
　　　　　　　　　　　　明　王肯堂　撰¶
　外科¶
　　下部¶
　　　懸癰¶
懸癰生於簒間謂前隂之後後隂之前屏翳處也即㑹¶
隂冗屬任脉别絡俠督脉衝脉之㑹癰生其間人起立¶
<pb:KR3e0078_WYG_112-1b>¶
則若懸然故名懸癰屬足三隂虧損之證輕則為漏瀝¶
盡氣血而亡重則内潰而即隕若初起濕熱壅滯未成¶
膿而作痛或小便澁滯用龍膽㵼肝湯腫焮痛甚仙方¶
活命飲並以製甘草佐之如此雖患亦輕雖潰亦淺若¶
不能成膿或膿成不潰者八珍㪚補之若膿已成者急¶
針之欲其生肌収歛腎虚者六味地黄丸血虛者四物¶
加參术氣虚者四君加芎歸脾虚者補中益氣湯氣血¶
俱虚者八珍湯并十全大補湯若用寒凉消毒則誤矣¶
<pb:KR3e0078_WYG_112-2a>¶
　薛懸癰原係肝腎二經隂虚雖一於補猶恐不治况¶
膿成而又尅伐不死何待常治初起腫痛或小便赤澁¶
先以製甘草一二劑及蒜炙更飲龍膽㵼肝湯若發熱¶
腫痛者以小柴胡加車前黄檗芎歸膿已成即針之已¶
潰用八珍湯加製甘草柴胡稍酒炒黄檗知母小便澁¶
而脉有力者仍用龍膽㵼肝湯加製甘草小便澁而脉¶
無力者用清心蓮子飲加製甘草膿清不歛者用大補¶
劑間以豆豉餅或久而不歛者亦用附子餅灸並効¶
<pb:KR3e0078_WYG_112-2b>¶
尚寳鮑希傳足發熱服四物黄檗知母之類年餘患懸¶
癰唾痰作渇飲湯其熱至膝更加芩連二陳熱痰益甚¶
謂余曰何也余曰此足三隂虧損水泛為痰寒凉之劑¶
傷胃而甚耳遂先用補中益氣夕用六味丸間佐以當¶
歸補血湯半載乃愈　趙州守患此證腫多作痛五月¶
餘矣晡熱口乾盜汗食少體倦氣短脉浮數而無力此¶
足三隂氣血虧損用補中益氣加製甘草五味麥門三¶
十餘劑食進勢緩又用六味丸料五十餘劑膿潰瘡歛¶
<pb:KR3e0078_WYG_112-3a>¶
後因怒作痛少食脇痛發熱仍用前藥賴其禀實慎疾¶
而愈　通府張敬之患前證久不愈日晡熱甚作渇煩¶
喘或用四物湯黄檗知母之類前症益甚更體倦少食¶
大便不實小便頻數謂余曰何也余曰此脾虚之症前¶
藥復傷而然也遂用補中益氣加茯苓半夏數劑飲食¶
漸進諸症漸愈更加麥門五味調理乃痊經云脾屬至¶
隂為隂土而主生血故東垣先生云脾虚元氣下䧟發¶
熱煩渇肢體倦怠等證用補中益氣湯以升補陽氣而¶
<pb:KR3e0078_WYG_112-3b>¶
生隂血若誤認為隂虚輒用四物黄檗知母之類反傷¶
脾胃生氣是虚其虚矣况黄檗知母乃㵼陽損隂之劑¶
若非膀胱陽火盛而不能生隂水以致發熱者不可用¶
也　一儒者患此服坎離丸及四物黄檗知母之類不¶
應脉浮洪按之㣲細余以為足三隂虚用托裏㪚及補¶
隂托裏㪚漸愈又用六味丸補中益氣湯調補化源半¶
載而痊大凡瘡瘍等症若腎經陽氣亢盛致隂水不能¶
化生而患隂虚發熱者宜用坎離丸取其苦寒能㵼水¶
<pb:KR3e0078_WYG_112-4a>¶
中之火令陽氣衰而水自生若陽氣衰弱致隂水不能¶
化生而患陰虚發熱者宜用六味丸取其酸温能生火¶
中之水使陽氣旺則隂自生况此證屬腎經精氣虧損¶
而患者十有八九屬腎經陽氣亢盛而患者十無一二¶
然江南之人患之多屬脾經隂血虧損元氣下陷湏用¶
補中益氣湯升陽補氣使陽生而隂長若嗜慾過多虧¶
損真水者宜用六味丸補腎經元氣以生精血仍用補¶
中益氣湯以培脾肺之生氣而滋腎水經云隂虚者脾¶
<pb:KR3e0078_WYG_112-4b>¶
虚也但多誤以為腎經火症用黄檗知母之類復傷脾¶
肺絶其化源反致不起惜哉　上舍劉克新潰後作痛¶
發熱口乾小便赤濇自用清熱消毒之藥不應尺脉洪¶
數余以為陽氣盛而隂氣虚也先用四物湯加黄檗知¶
母等諸劑㵼其陽氣使隂自生服數劑諸證漸愈後用¶
補中益氣湯六味地黄丸補脾肺滋腎水而瘡口愈¶
一儒者小便赤澀勞則足軟腫痛發熱口乾舌燥食少¶
體倦日晡益甚此氣血虚而未能潰也遂用八珍加麥¶
<pb:KR3e0078_WYG_112-5a>¶
門山藥倍用製甘草數劑諸證悉退但患處腫痛此膿¶
内焮也又五劑膿自涌出又五十餘劑而瘡口將完又¶
因勞役且停藥寒熱作渇腫痛膿多用補中益氣湯加¶
炒山梔二劑少愈又以八珍湯加麥門五味百餘劑腫¶
痛悉去喜其慎起居節飲食常服補劑而安但勞則出¶
膿一二滴後惑於他言内用降火外用追蝕必其収歛¶
致患處大潰幾至不起仍補而愈¶
甘草膏　治水榖道前後生癰謂之懸癰乃肛門前隂¶
<pb:KR3e0078_WYG_112-5b>¶
　囊後生核子加橄欖様或如梅李狀初不作痛至旬¶
　月漸熱不早治瘡潰膿血出日數盌至有腸腐而大¶
　便徔瘡口出者其苦不可言近亦數月逺至一二年¶
　亦愈湏是作核未痛以前治之不過一二服便自消¶
　此病初發如松子大漸如蓮子數十日後始覺赤腫¶
　如桃李即破若破則難治服此藥雖不能急消過二¶
　十餘日必消盡矣投兩服亦無害林院判康朝嘗患¶
　此疾已破服此藥兩服瘡即合甚妙　右用粉草半¶
<pb:KR3e0078_WYG_112-6a>¶
　斤内用無節者四兩如算子様劈破取泉石間長流¶
　水以甘草入水中浸透以炭火將甘草醮水焙炙以¶
　一盌水盡為度不可急性劈開却將所炙甘草另用¶
　泉水三盞無灰好酒五盞用瓦礶煎至三之一如膏¶
　一起服之立愈另用有節甘草四兩仍用泉水隨礶¶
　大小煎湯漉洗患處三遍其効如神水冷再温洗¶
丹騎馬癰用大粉草帶節四兩長流水一盌以焠浸水¶
盡為末入皂角灰少許作四服湯調頓服立効¶
<pb:KR3e0078_WYG_112-6b>¶
　薛大抵此證屬隂虚故不足之人多患之寒凉之劑¶
　不可過用恐傷胃氣惟製甘草一藥不損氣血不動¶
　臓腑其功甚捷¶
加味小柴胡湯(方見前/)¶
清心蓮子飲　治懸癰勢退惟小便赤澀¶
　　黄芩(五/錢)黄茋(蜜/炙)石蓮肉(去/心)人參　赤茯苓(各七/錢半)車前¶
　　子(炒/)麥門冬(去/心)甘草(炙/)地骨皮　製甘草(法見/前)¶
　每服一兩用水二鍾煎至八分食前服　如發熱¶
<pb:KR3e0078_WYG_112-7a>¶
　加柴胡薄荷¶
加味托裏散　治懸癰不消不潰¶
　人參　黄茋(鹽水/拌炒)當歸(酒/炒)川芎　麥門冬(去/心)知母(酒/拌)¶
　(炒/)黄檗(酒拌/炒)芍藥(炒/)金銀花　柴胡　製甘草(法見前/各一錢)¶
　右作一劑用水二鍾煎八分食前服¶
加味十全大補湯　治懸癰潰而不斂或發熱飲食少思¶
　　人參　黄茋(鹽水/拌炒)白术(炒/)茯苓　熟地黄(酒拌中/滿減半)當¶
　　歸(酒/拌)川芎　芍藥(炒各/一錢)肉桂　麥門冬(去/心)五味子¶
<pb:KR3e0078_WYG_112-7b>¶
　　(搗/炒)甘草(炒各/伍分)¶
　右作一劑用水二鍾煎一鍾食前服　莖腫加青皮¶
　　熱加黄芩柴胡　日晡熱加柴胡地骨皮　小便¶
　赤加酒製知母黄檗　小便澁加車前子山梔子俱¶
　炒¶
雞内金散　治榖道邊生瘡久不愈者¶
　　雞䏶胵(不拘多少即是雞/䏶内去下黄皮)¶
　上件燒灰存性研為極細末每用少許乾貼之如神¶
<pb:KR3e0078_WYG_112-8a>¶
治榖道中瘡　以水中荇葉細搗綿褁内下部日三¶
治肛内生癰腫痛方¶
　　血餘　帶血管鵝毛　生鹿角¶
　已上各藥俱煆存性研細等分和勻每服五錢空心¶
　好酒下¶
　　股部(十五/)¶
　　　股隂疽(與附骨疽參看/)¶
靈樞云發於股隂名曰赤施不急治六十日死在兩股¶
<pb:KR3e0078_WYG_112-8b>¶
之内不治十日死　鬼遺云隂疽發腿髀及隂股始發¶
腰强數飲不能多七日發堅腫脹惡疼心煩躁死不治¶
或問大股之内隂囊之側生毒何如曰在左為上馬癰¶
在右名下馬癰在肚門傍名肚門癰俱屬足太陽經濕¶
熱七情不和憂憤所致宜服内補黄茋湯内托羌活湯¶
十全大補湯選用勝金丹紫金丹壯實者一粒金丹八¶
陣㪚下之嘔吐不食麻木黑陷膨脹六脉㣲或代冷汗¶
不止煩躁狂妄小水不利泄㵼者不治未潰之先宜服¶
<pb:KR3e0078_WYG_112-9a>¶
臺閣紫㣲丸　按足三陽之脉在外皆曰髀足三隂之¶
脉在内皆曰股今曰大股之内隂囊之側則屬二隂經¶
而厥隂為多明矣乃以為足太陽不亦謬乎　一人腿¶
内側患癰未作膿而腫痛以内托黄茋柴胡湯二劑稍¶
愈又二劑而消　一人腿内患癰漫腫作痛四肢厥咽¶
嚨塞發寒熱諸治不應乃邪欝經絡而然也用五香連¶
翹湯一劑諸證少退又服大便行二次諸證悉退而愈¶
　一人年二十餘股内患毒日久欲求内消診脉滑數¶
<pb:KR3e0078_WYG_112-9b>¶
知膿已成因氣血虚不潰刺之膿出作痛用八珍湯稍¶
可但膿水清稀用十全大補湯三十餘劑而痊葢膿出¶
反痛者虚也　一僧股内患腫一塊不痛不潰治托裏¶
二十餘劑膿成刺之作痛予謂腫而潰潰而反痛此氣¶
血虚甚也宜峻補之彼云氣無補法予曰正氣不足不¶
可不補補之則氣化而痛自除遂以參茋歸术熟苄治¶
之兩月餘而平　大抵瘡瘍先發為腫氣血欝積蒸内¶
為膿故多痛膿潰之後腫潰肌寛痛必漸減而痛愈盛¶
<pb:KR3e0078_WYG_112-10a>¶
者氣血不足也即丹溪河間虚甚之説¶
　　　股陽疽¶
靈樞云發於股陽名曰股陽疽其狀不甚變色癰腫内¶
薄於骨不急治三十日死矣¶
或問腿外側骻下五六寸生疽何如曰此名伏兎發寒¶
熱大作疼痛徹心焮腫無頭是也屬足陽明胃經先賢¶
謂不治之證早覺早治為上急隔蒜灸灸而皰起者可¶
治無皰者難治服活命飲加牛膝木瓜漢防己紫金丹¶
<pb:KR3e0078_WYG_112-10b>¶
勝金丹汗之壯實者八陣㪚一粒金丹下之　一人股¶
外側患癰漫腫大痛以内托黄茋湯酒煎二劑少可更¶
以托裏數劑潰之而愈　一人年踰二十禀弱左腿外¶
側患毒三月方潰膿水清稀肌肉不生以十全大補湯¶
加牛膝二十餘劑漸愈更以豆䜴餅灸月餘而痊　一¶
婦腿癰久而不愈瘡口紫陷膿水清稀予以為虚彼不¶
信乃服攻毒之劑虚證蜂起復求治灸以附子餅服十¶
全大補湯百餘貼而愈　一人腿癰内潰針之膿出四¶
<pb:KR3e0078_WYG_112-11a>¶
五椀許惡寒畏食脉診如絲此陽氣㣲也以四君子加¶
炮附子畏寒少止又四劑而止以六君子加桂數劑飲¶
食頗進乃以十全大補及灸附子餅兩月愈　一老腿¶
癰膿自潰忽發昏瞀脉細而㣲此氣血虚極也以大補¶
之劑而甦　一人腿癰兼筋攣痛脉弦𦂳用五積㪚加¶
黄檗柴胡蒼术而痊　一婦左腿痛不能伸脉弦𦂳按¶
則濇以五積㪚二劑痛少止又二劑而止以神應養真¶
而愈(脉弦𦂳濇屬寒故用/五積㪚辛熱以㪚之)　一人右腿赤腫焮痛脉沉¶
<pb:KR3e0078_WYG_112-11b>¶
數用當歸拈痛湯四肢反痛乃濕毒壅遏又况下部藥¶
力難達非藥不對證遂砭患處去毒血仍用前藥一劑¶
頓減又四劑而消　一人年踰五十冬患腿癰脉數煩¶
躁飲冷便秘腫痛焮甚此熱淫于内也宜用苦寒之藥¶
投清凉飲倍加黄芩其勢頓退更以四物湯加黄芩而¶
愈　一人年三十連得憂患作勞好色左腿外側亷紅¶
腫如栗醫以大府實與承氣兩貼下之又一醫與大黄¶
朱砂血竭三貼而脉大實後果死此厥隂多氣少血經¶
<pb:KR3e0078_WYG_112-12a>¶
也　一人腿癰膿成針之出膿二椀許飲托裏藥一劑¶
大發熱更用聖愈湯二劑而止翌日惡寒不食脉細如¶
絲以人參一兩熟附三片薑棗煎服而愈但食少不寐¶
更以内補黄茋湯而平　一人腿腫發熱惡寒以補中¶
益氣湯治之彼以為緩乃服芩連等藥熱愈盛復請予¶
治以人參養榮湯二十餘劑而潰更以參茋歸术炙甘¶
草肉桂月餘而歛　一人年踰三十左腿㣲腫痛日久¶
肉色如故不思飲食東垣云瘡瘍腫下而堅者發于筋¶
<pb:KR3e0078_WYG_112-12b>¶
骨此附骨疽也乃真氣虚濕氣襲于肉理而然葢諸虚¶
皆禀于胃食少則胃弱法當助胃壯氣以六君加藿香¶
當歸數劑飲食漸進更以十全大補湯而愈　一人遍¶
身走痛兩月後在脚面結腫未幾腿股又患一塊脉輕¶
診則浮重診浮緩此氣血不足腠理不宻寒邪襲虚而¶
然以加减小續命湯四劑及獨活寄生湯數劑疼痛頓¶
去更以托裏藥倍加參茋歸术百貼而愈　南司馬王¶
荆山腿腫作痛寒熱發渇飲食如常脉洪數而有力此¶
<pb:KR3e0078_WYG_112-13a>¶
足三陽經濕熱壅滯用檳蘇敗毒㪚一劑而寒熱止再¶
劑而腫痛消更用逍遥㪚而元氣復兩月後因怒腫痛¶
如錐赤暈㪚漫用活命飲二劑而痛緩又用八珍湯加¶
柴胡山梔丹皮而痛止復因勞役倦怠嬾食腿重頭暈¶
此脾胃氣虚而不能升舉也用補中益氣湯加蔓荆子¶
而安　一儒者兩腿腫痛肉色不變惡寒發熱飲食少¶
思肢體倦怠此脾氣不足濕痰下注也以補中益氣加¶
半夏茯苓芍藥二劑寒熱退而腫痛消又十餘劑脾胃¶
<pb:KR3e0078_WYG_112-13b>¶
壯而形體健　一男子患此入房兩腿硬腫二便不通¶
余謂腎開竅於二隂乃肝腎虧損也用六味丸料加車¶
前子牛膝而二便利用補中益氣湯而腫硬消喜其年¶
少得生　一上舍内痛如錐肉色如故面黄嬾食痛甚¶
作嘔此痛傷胃也用六君子以壯其脾胃用十全大補¶
以助其膿而針之更用前湯倍加參茋芎歸麥門五味¶
逺志貝母而瘡歛　一男子因負重飲食失節胸間作¶
痛誤認為瘡毒服大黄等藥右腿股腫肉色如常頭痛¶
<pb:KR3e0078_WYG_112-14a>¶
惡寒喘渇發熱脉洪大而無力此勞傷元氣藥損胃氣¶
而然耳用補中益氣湯四劑又用十全大補湯數劑喜¶
其年少而愈¶
　　　附骨疽¶
丹溪云環跳冗痛防生附骨疽以蒼术佐黄檗之辛行¶
以青皮冬加桂枝夏加黄芩體虚加杜牛膝以生甘草¶
為使大料煎入生薑汁食前飲之痛甚者恐十數貼發¶
不動少加麻黄一二貼又不動恐疽將成急掘地成坎¶
<pb:KR3e0078_WYG_112-14b>¶
以火煆紅沃以小便赤體坐其中以席圍下體使熱氣¶
薰蒸腠理開氣血暢而愈　或問附骨疽何以别之曰¶
凡患流注表未盡則餘毒附骨而為疽在股外屬足太¶
陽陽明經在股内屬足厥隂足少隂經又云風濕折熱¶
熱結而附骨成疽葢骨者腎之餘腎虚則骨冷而遂附¶
着於骨也骨冷則氣愈滯而血愈積但能為腫不能為¶
膿流注者傷寒之餘毒骨疽者流注之壊證也流注非¶
傷寒之罪乃醫者表之未盡也骨疽非流注之過乃庸¶
<pb:KR3e0078_WYG_112-15a>¶
醫凉藥之誤也又云久得厚味及醉後涉水或履氷霜¶
雪寒入髀樞積痰瘀血相搏而成疽初時暫痛無時乍¶
寒乍熱而無汗久則痛深入骨而不移處按之痛不止¶
者是也初覺即隔蒜灸之以多為上宜勝金丹烏金㪚¶
汗之壯實者一粒金丹下之或八陣㪚久則極隂生陽¶
寒化為熱肉腐而成膿膿成則宜烙十全大補湯加牛¶
膝木瓜補之有久潰毒結留連展轉經嵗不已腐出朽¶
骨者骨雖出而不愈有終身之咎視其白膿清稀者碎¶
<pb:KR3e0078_WYG_112-15b>¶
骨初脱肉深難取膿白而稠者碎骨將出肉淺可取大¶
抵久腐出骨不論强弱老㓜必湏補益使氣血和暢正¶
氣漸復邪氣漸退自然収歛十全大補湯人參養榮湯¶
在所當用未成膿者以冲和膏貼之葢有獨活能動盪¶
氣血也已潰者宜服何首烏㪚此藥能調和隂陽也¶
薛附骨疽有因露卧風寒深襲於骨者有因形氣損傷¶
不能起發者有因尅伐之劑虧損元氣不能發出者有¶
因外敷寒藥血凝結於内者凡此皆宜灸熨患處解㪚¶
<pb:KR3e0078_WYG_112-16a>¶
毒氣補接陽氣温補脾胃為主若飲食如常先用仙方¶
活命飲解毒㪚欝隨用六君子湯補托榮氣若體倦食¶
少但用前湯培養諸臓使邪不得勝正若膿已成即針¶
之使毒不得内侵帶生用針亦無妨如用火針亦不痛¶
且使易歛其隔蒜灸能解毒行氣葱熨法能助陽氣行¶
壅滯此雖不見於方書余常用之大効其功不能盡述¶
唯氣血虚脱者不應　一女髀樞穴生附骨疽在外側¶
亷少陽經分始末用五香湯十宣㪚一日惡寒發熱膈¶
<pb:KR3e0078_WYG_112-16b>¶
滿猶大服五香湯一夕喘死此升㪚太過孤陽發熱于¶
上也　一人年踰四十夏患附骨癰予以火針刺去瘀¶
血更服托裏藥而愈至秋忽不飲食痰氣壅盛勞則口¶
舌生瘡服寒藥腹痛彼疑為瘡脾胃脉輕取似大按之¶
無力此真氣不足虚火炎上也治以八味丸彼不信自¶
服二陳四物湯幾殆復請予仍以前丸治之而愈　一¶
人附骨癰畏針不開臋膝通潰脉數發渇煩燥時𠻳飲¶
食少思齊氏曰瘡瘍煩躁時嗽腹痛渇甚或泄利無度¶
<pb:KR3e0078_WYG_112-17a>¶
或小便如淋此惡證也膿出之後若脉洪數難治㣲濇¶
遲緩易治刺之膿出四五椀即服參茋歸术大劑翌日¶
脉稍歛更服八珍湯加五味子麥門肉桂白歛三十餘¶
貼脉緩膿稠三月乃愈　一老腿患附骨疽腫硬大按¶
方痛口乾脉弱腫聚不潰飲食少思予謂腫下而堅者¶
發於筋骨肉色不變者發於骨髄遂托以參茋等藥三¶
十餘劑膿雖熟不穿予謂藥力難達必湏針刺不聼至¶
旬日方刺涌出清膿五六碗然衰老氣血不足養毒又¶
<pb:KR3e0078_WYG_112-17b>¶
久竟不救　大抵瘡疽旬日不退宜托之有膿刺之有¶
腐肉取之虚則補之此十全之功也　一人患貼骨疽¶
腿細短軟瘡口不合以十全大補湯外灸附子餅貼補¶
藥膏調䕶得宜百貼而愈　一人環跳冗患附骨疽彼¶
謂小瘡服敗毒藥外以寒藥敷貼因痛極針之膿瘀大¶
泄方知為癰請治其脉右闗浮大此胃氣已傷故瘡口¶
開張肉紫下陷捫之不熱彼謂瘡内更覺㣲冷自謂必¶
成漏矣灸以豆豉餅飲六君子加藿香砂仁炮薑數劑¶
<pb:KR3e0078_WYG_112-18a>¶
胃氣漸醒飲食漸進患處漸暖肌肉漸生更以十全大¶
補湯而愈　一人亦患此内痛如錐外色不變勢不可¶
消喜其未用寒劑秪因痛傷胃氣而不思食以前藥去¶
炮薑治之飲食稍進更以十全大補湯二十餘劑膿成¶
針去仍以大補湯倍加參茋芎歸膿久不止更加麥門¶
五味貝母逺志數服漸止瘡亦尋愈　二證葢因濕熱¶
滯于肉理真氣不能運化其始宜除濕熱實脾土和氣¶
血則濕自消㪚若膿未成以隔蒜灸之立効　一婦四¶
<pb:KR3e0078_WYG_112-18b>¶
十餘近環跳生疽尺脉沉𦂳腿不能伸經曰脾移寒於¶
肝癕腫筋攣葢脾主肉肝主筋肉温則筋舒肉冷則筋¶
急遂與乳香定痛丸少愈更以助胃壯氣血藥二十餘¶
劑而消　一人因痢驟澁環跳穴作痛與四物湯加桃¶
仁酒黄芩紅花蒼术枳殻黄檗柴胡青皮生薑十餘劑¶
稍可更刺委中出黒血而愈　一後生&KR0008;骨痛以風藥¶
飲酒一年予以防風通聖㪚去硝黄加生犀角浮萍百¶
餘貼成一疽近皮革膿出而愈後五六年其處再痛予¶
<pb:KR3e0078_WYG_112-19a>¶
曰舊病作無能為矣葢發於新娶之後多得香辣肉味¶
若能茹淡遠房勞猶可生也出膿血四五年延及腰背¶
皆空又三年而死此純乎病熱者　一少年天寒極勞¶
&KR0008;骨痛兩月後生疽深入骨邉卧二年取剰骨而安此¶
寒搏熱者也(取久疽及痔漏中朽骨用烏骨雞脛骨以/䂣實之塩泥固濟火煆紅地土出火毒去)¶
(泥用骨研細飯丸如粟米大以/紙撚送入竅内更以膏貼之)　萬厯乙亥余方閉闗¶
作舉子業適姻家虞懋菴股内側痛久矣醫作痛風治¶
月餘不効膿熟肉厚不得穿宂出因潰入腹精神昏憒¶
<pb:KR3e0078_WYG_112-19b>¶
粥藥不入醫不能措手請教於余余特破例為診之脉¶
細如蛛絲氣息奄奄欲絶曰無傷也可以鈹針刺其腹¶
膿大泄數升然皆清如水瘡口若蠏吐沫醫疑其透膜¶
不可治余曰無傷也可以參茋附子加厥隂引經藥大¶
劑飲之為製八味丸食前輒呑百丸食大進日噉飯升¶
餘肉數臠旬日而平所以知可治者潰瘍之脉洪實者¶
死㣲細者生今脉㣲細形病相合知其受補故云可治¶
也所以刺其腹者膿不洩必有内攻之患且按之而知¶
<pb:KR3e0078_WYG_112-20a>¶
其創深即刺之無苦也所以信其不透膜即透膜無損¶
者無惡候也所以服八味丸者八味丸補腎腎氣旺而¶
上升則胃口開而納食故食大進也洩膿既多刀圭之¶
藥其何能濟遷延遲久且變生故進開胃之藥使多食¶
粱肉以補之肌乃速生此治潰瘍之大法也¶
内服黄狗下頦方　治肚癰少腹癰及腿上貼骨癰神¶
　効又云可治發背大抵此方治下部癰疽妙¶
　用黄狗下頦連舌連皮毛劈下入礶鹽泥封固鐵盞¶
<pb:KR3e0078_WYG_112-20b>¶
　葢口煆一炷香覺烟清即止務宜存性不可過過則¶
　無用矣視其骨灰正黒色者為妙若帶白色其性已¶
　過勿用(用時研/極細)白歛末　豌豆粉(俗名水寒豆又/名小寒豆生用)¶
　右三味等分以各五錢為率酒調空腹服外乂以三¶
　味等分為敷藥香油調傅患處其騐以服藥後出臭¶
　汗及熟睡為凖史鶴亭太史親見顧天宇室人騐過¶
　(宜於屠家取已殺者製以備/用若生取特殺仄招不祥)　按此方世多用之萬¶
　氏家抄亦已収載然但知其可為敷藥㪚腫止痛而¶
<pb:KR3e0078_WYG_112-21a>¶
　不知其可以内服為下部癰疽内消之聖藥也予有¶
　轎夫環跳冗痛甚如雞啄火灼適製有藥以酒調三¶
　錢飲之未瘉更進一服霍然如失明日舁轎如故了¶
　無苦矣¶
三生㪚　治諸瘡大痛不辨肉色漫腫光色名附骨癰¶
　如神¶
　　露蜂房　蛇退　頭髪(洗浄各/等分)¶
　右同燒灰存性研細酒下三錢¶
<pb:KR3e0078_WYG_112-21b>¶
内托黄茋柴胡湯　治附骨癰¶
　　黄茋(二/錢)柴胡　土𤓰根(酒洗各/一錢)羌活(半/錢)連翹(一錢/三分)官¶
　　桂　黄檗　生地黄(各二/分)當歸(七分/半)　為㕮咀作一¶
　服水三盞酒一盞同煎至一盞去滓熱服宿食消盡¶
　服一服而愈昔賈徳甫男年十嵗丁未四月十一日¶
　於左腿近膝股内出附骨癰不辨肉色漫腫皮澤木¶
　硬瘡勢甚大其左脚乃肝之脾土也更在足厥隂肝¶
　經之分少侵足太隂脾經之分其脉左三部細而弦¶
<pb:KR3e0078_WYG_112-22a>¶
　按之緩而微有力為製此方主治一方無黄檗¶
内托黄茋酒煎湯¶
　　黄茋　當歸尾(各二/錢)柴胡(一錢/半)升麻(七/分)連翹　肉桂¶
　　　黍粘子(炒各/一錢)黄檗　炙甘草(各半/錢)¶
　右㕮咀好糯米酒一盞半水一大盞半同煎至一大盞¶
　去滓空心宿食消盡温服待少時早膳壓之使不令大¶
　熱上攻中上二焦也丁未季春蒲度主老年七十因¶
　寒濕地氣得附骨疽于左腿外側足少陽膽經之分¶
<pb:KR3e0078_WYG_112-22b>¶
　微侵足陽明分濶六七寸長一尺堅硬漫腫不辨肉色¶
　皮澤深但行步作痛以指按至骨大痛與藥一服立¶
　止再服堅硬腫消¶
當歸散　治附骨癰及一切惡瘡¶
　　當歸(半/兩)甘草(一/兩)山梔子(十二/枚)木鼈子(一枚/去殻)¶
　右研為細末每服三錢冷酒調服¶
漏蘆湯　治附骨疽¶
　　漏蘆(去/蘆)升麻　連翹　麻黄(去根節/各一兩)防己　木香¶
<pb:KR3e0078_WYG_112-23a>¶
　　白斂　沉香(各半/兩)大黄(剉炒一/兩半)¶
　右剉碎每服五錢水一盞半入竹葉七片煎七分入芒¶
　硝一錢攪匀去滓空心温服取利三二行未到再服¶
應痛丸　治走注疼痛疑是附骨疽者¶
　　蒼术(去/皮)當歸　黑牽牛　草烏頭(炮各/二兩)¶
　右研為細末醋糊為丸如小豆大每服三十丸醋湯下¶
貫衆湯　治附骨癰生股上伏肉間淋渫¶
　　貫衆　地骨皮　榖精草　枇杷葉(拭去毛/刷炙)荆芥(去/梗)¶
<pb:KR3e0078_WYG_112-23b>¶
　　蜀椒(去目并合口者/已上各一兩)¶
　右同搗節以水三升煮取二升和滓淋渫蘸布帛榻之¶
蜜陀僧散¶
　蜜陀僧　自然銅(各半/兩)杏仁(去皮尖雙仁/一十四枚)¶
　右用枯竹筒一枚入藥在内紙封筒口慢火煨候筒¶
　黄色取出研極細看瘡大小用藥以新汲水調匀用¶
　雞翎掃塗癰上甚者不過二七日效¶
　　　腿遊風¶
<pb:KR3e0078_WYG_112-24a>¶
或問腿股忽然赤腫何如曰此名腿遊風風熱相搏而¶
然屬足太陽經宜砭出惡血服防風通聖㪚去白术加¶
黄檗牛膝防己主之¶
　　　委中毒¶
或問一女年十四往來寒熱膝後膕内約紋中堅硬如¶
石㣲紅㣲腫何如曰此名委中毒此穴在膝後摺紋中¶
屬太陽膽經由臓腑積熱流入膀胱而發用八陣㪚下¶
瘀血斗許而消若治之稍遲潰則筋縮必成癈疾¶
<pb:KR3e0078_WYG_112-24b>¶
　　膝部(十六/)¶
　　　鶴膝風¶
靈樞云發於膝名曰疪疽其狀大癰色不變寒熱而堅¶
勿石石之者死湏其柔乃石之者生(堅如石者用生/樟陸根擦之効)¶
諸癰疽之發於節而相應者不可治也發於陽者百日¶
死發於隂者三十日死(陽謂諸節之背隂謂諸節之膕/郄間劉涓子云應者内發透外)¶
(也/)　或問兩膝腫痛股漸小何如曰此名鶴膝風一名¶
鼔搥風起於中濕或因痢後脚弱緩痛不能行履名曰¶
<pb:KR3e0078_WYG_112-25a>¶
痢風或傷寒餘毒不能發㪚風寒濕氣結於經絡血脉¶
不流以致筋愈縮而股愈瘦屬足少陽足陽明經宜用¶
玉龍膏酒調敷腿上以住痛回陽又宜冲和膏塗足跗¶
以引氣行血服大防風湯追風丸倍加乳香以住痛舒¶
筋亦宜隔蒜灸之　或問膝上腫痛何如曰此非一端¶
要湏明辨若兩膝内外皆腫痛如虎咬之狀寒熱間作¶
股漸細小膝愈腫大名鶴膝風急隔蒜灸服大防風湯¶
但一膝痛引上下不甚腫而㣲紅名膝遊風宜服聖授¶
<pb:KR3e0078_WYG_112-25b>¶
丹换骨丹防風通聖㪚加牛膝木瓜但膝之兩傍腫痛¶
増寒壯熱晝夜偏劇腫處手不可近為膝眼毒膝葢上¶
腫痛者為膝癰此二證宜服勝金丹或紫金丹八陣㪚¶
活命飲加牛膝　薛鶴膝風乃調攝失宜虧損足三隂¶
經風邪乗虚而入以致肌肉日瘦内熱減食肢體攣痛¶
久則膝大而腿細如鶴之膝故名之若傷於脾胃者補¶
中益氣湯為主傷於肝腎者六味丸為主若欲其作膿¶
或潰後十全大補湯為主皆佐以大防風湯初起湏用¶
<pb:KR3e0078_WYG_112-26a>¶
葱熨可以内消若津涸口乾中氣不足也補中益氣湯¶
加五味子頭暈頭痛陽氣不升也補中益氣湯加蔓荆¶
子發熱晡熱隂血虚弱也用四物參茋白术畏寒増寒¶
陽氣虚弱也用十全大補湯飲食少思胸膈膨脹脾胃¶
虚痞也用四君子湯面色痿黄飲食少思脾胃虚弱也¶
用六君子湯膿水清稀肌肉不生氣血俱虚也用八珍¶
湯熱來復去有時而動無根虚火也用十全大補湯形¶
瘦嗜卧寢息發熱痰盛作渇小便頻數五臓虚損也用¶
<pb:KR3e0078_WYG_112-26b>¶
六味丸臍腹疼痛夜多漩溺脚膝無力頭暈吐痰腎氣¶
冷敗也用八味丸發熱大渇不欲近衣面目赤色脉大¶
而虚血虚發躁也用當歸補血湯或有痢後而患者亦¶
治以前法餘當臨證制宜¶
鶴膝風(又名鼔/槌風)兩大小腿瘦如蘆柴止有膝葢大者行¶
　履不得用小續命湯料内如萆薢川楝子獨活乾木¶
　瓜㕮咀不用生薑用水煎熬於碗底先放麝香少許¶
　去滓傾於碗内服之服至數十貼後加五積㪚同煎¶
<pb:KR3e0078_WYG_112-27a>¶
　服永瘥　一方用紫荆皮毛老酒煎候温常服¶
羅氏蛜&KR1417;丸　治鶴膝風腰膝風縮之疾¶
　　蛜&KR1417;(頭尾全者/生一條)桃仁(生/)白附子　阿魏　桂心　安息¶
　　香(桃仁/同研)　白芷(各一/兩)乳香　没藥(各七錢半已上九/味用童便酒二升)¶
　　(炒熱/叧研)北漏蘆　當歸　白芍藥　牛膝　羌活¶
　　地骨皮　威靈仙(各一兩/共為末)¶
　右煉&KR0097;丸彈子大空心温酒化下一丸胡楚望博士病¶
　風痙手足指節皆如桃李痛不可忍服之悉愈¶
<pb:KR3e0078_WYG_112-27b>¶
丹溪治一丈人年七十患脚膝疼稍腫¶
　　生地黄　當歸頭　白芍藥　蒼术　炒檗(各三/錢)川¶
　　芎　桂(各二/錢)木通(一錢/半)¶
　右四貼煎取小盞食前熱服¶
一男子年近三十滋味素厚性多焦怒秋間髀樞左右¶
一㸃發痛延及於膝晝静夜劇惡寒口或渇或不渇或¶
痞或不痞醫多用風藥兼用補血至次年春其膝漸腫¶
痛愈甚食漸減形瘦羸至春末膝腫如桃不可屈伸診¶
<pb:KR3e0078_WYG_112-28a>¶
其脉左弦大頗實寸澁甚大率皆數知其小便必數而¶
短遂作飲食痰積在太陽陽明治之炒黄檗一兩生甘¶
草稍犀角屑蒼术鹽炒各三錢川芎二錢陳皮牛膝木¶
通芍藥各伍錢遇暄熱加條芩三錢為細末每三錢重¶
與生薑自然汁同研細多少以水盪起煎令沸帶熱食¶
前飲之一晝夜四次與至半月後數脉漸減痛漸輕去¶
犀角加牛膝敗龜板半兩當歸半兩如前服又與半月¶
腫漸減食漸進不惡寒唯脚膝痠軟未能久立久行去¶
<pb:KR3e0078_WYG_112-28b>¶
蒼术黄芩時當夏熱加炒黄檗至一兩半予依本方内¶
加牛膝春夏用莖葉冬用根杵取汁用之効尤速湏斷¶
酒肉濕麵胡椒當仲夏加生地黄半兩冬加茱萸桂枝¶
换骨丹　通治風兼治鶴膝風¶
　　防風　牛膝　當歸　虎骨(酥炙各/一兩)枸杞(二兩/半)羌活¶
　　　獨活　敗龜板　秦艽　萆薢　松節　蠶沙¶
　　(各一/兩)茄根(洗二/兩)蒼术(四/兩)　酒浸或酒糊丸皆可¶
脚筋急痛煮木瓜令爛研作粥漿様用褁痛處冷即易¶
<pb:KR3e0078_WYG_112-29a>¶
一宿三五度熱裏便差煮木瓜時入一半酒煮之　子¶
和治嶺北李文卿病兩膝臏屈伸有聲剝剝然或以為¶
骨鳴戴人曰非也骨不戞皆能鳴此筋濕也濕則筋急¶
緩者不鳴急者鳴也若用予之藥一涌一泄上下去其¶
水則自無聲矣文卿徔之既而果然　州守張天澤左¶
膝腫痛胸膈痞滿飲食少思時欲作嘔頭暈痰壅日晡¶
益倦此脾肺氣虚用葱熨法及六君加炮薑諸證頓退¶
飲食少進用補中益氣加蔓荆子頭目清爽間與大防¶
<pb:KR3e0078_WYG_112-29b>¶
風湯十餘劑又用補中益氣三十餘劑而消　通府劉¶
國威先筋攣骨痛右膝漫腫用化痰消毒之劑腫痛益¶
甚食少體倦加袪風消毒等藥寒熱作嘔大便不實用¶
二陳除濕之類腫起色赤内痛如銷余診其脉滑數而¶
無力此濃已成元氣虚而不能潰也用十全大補湯四¶
劑佐以大防風湯一劑而潰又百餘劑而痊　一儒者¶
腿筋弛長月餘兩膝腫痛此隂虚濕熱所乗也用六味¶
丸為主佐以八珍湯加牛膝杜仲間以補中益氣湯三¶
<pb:KR3e0078_WYG_112-30a>¶
月餘而消　一男子腿痛膝腫脉浮按之弦𦂳此肝腎¶
虚弱也用大防風湯二劑已退彼惑於附子有毒乃服¶
治瘡之藥日漸消瘦虚症漸至復求治余曰倦怠消瘦¶
脾胃衰而不能營運也小便不禁膀胱虚而不能約制¶
也燥熱虚痞胃氣弱而不能化也恍惚健忘精神失而¶
憒亂也惡證蜂集余辭之後果殁　此證多患于不足¶
之人故以加減小續命大防風二湯有効若用攻毒藥¶
必悞　一婦膝腫痛遇寒痛益甚月餘不愈諸藥不應¶
<pb:KR3e0078_WYG_112-30b>¶
脉弦𦂳此寒邪深伏於内也用大防風湯與火龍丹治¶
之而消　大抵此證雖云腫有淺深感有輕重其所受¶
皆因真氣虚弱而邪得以深襲故附骨癰疽及鶴膝風¶
證腎虚者多有之前人用附子者以温補腎氣而又能¶
行藥勢㪚寒邪也亦有體虚之人秋夏露卧為冷氣所¶
襲寒熱伏結多成此證不能轉動乍熱而無汗按之痛¶
應骨者是也若經久不消極隂生陽寒化為熱而潰也¶
若被賊風所甚傷患處不甚熱而洒淅惡寒不時汗出¶
<pb:KR3e0078_WYG_112-31a>¶
熨之痛少止須大防風湯火龍膏治之又有攣曲偏枯堅¶
硬如石謂之石疽若熱緩積不潰肉色赤紫皮肉俱爛名¶
緩疽其始末皆宜服前湯欲其驅散寒邪以補虚托裏¶
也¶
大防風湯　治足三隂經虧損外邪乗虚患鶴膝風或¶
　附骨疽腫痛或腫而不痛不問已潰未潰用三五劑後¶
　更用調補之劑¶
　　附子　牛膝(各一/錢)白术　羌活　人參　防風(各二/錢)¶
<pb:KR3e0078_WYG_112-31b>¶
　　川芎(一錢/半)辣桂　黄茋　白芍藥　杜仲　熟地黄¶
　　甘草(炙各/五分)¶
還少丹　治足三隂經虚損患膝風等證又補脾腎進飲¶
　食之良劑也¶
　肉蓯蓉(酒浸/去甲)逺志(甘草湯/泡去骨)蘹香(炒/)巴㦸(去/心)枸杞子¶
　山藥　牛膝　石菖蒲　杜仲　熟地黄(為/膏)五味¶
　子　白茯苓　楮實子　山茱茰(肉各/等分)¶
右研為末用紅棗肉同蜜為丸梧子大每服七十丸温¶
<pb:KR3e0078_WYG_112-32a>¶
　酒下每日三服白湯亦可¶
經進地仙丹　　　　　　換骨丹(二方並見/雜病五卷)¶
素蹇膝伸不屈治其楗(骨空論下同經云輔骨上横骨/下為楗王注云髀輔骨上横骨)¶
(下股外之中側立揺動取之筋動應手滑夀云/楗骨之下為髀樞盖楗即兩骨相接處為楗也)　坐而¶
膝痛治其機(經云俠髖為機王注云髖骨兩傍相接處/滑夀云髖骨俠𦝫兩傍髖骨為機機後為)¶
(臋/)　立而暑解治其骸闗(經云膝解為骸闗王注云暑/熱也若膝痛起立而膝骨解)¶
(中熱者治其骸闗經云起而引膝骨/解之中也滑夀云俠膝解中為臏)　膝痛痛及拇指¶
治其膕(經云輔上為膕王注云膕為/膝解之後曲脚之中委中冗)　坐而膝痛如物¶
<pb:KR3e0078_WYG_112-32b>¶
隠者治其闗(經云膕上為闗王注云闗在膕上/當楗之後背立按之動揺筋應手)　膝痛¶
不可屈伸治其臂内(王注云大/杼冗也)　連胻若折治陽明中¶
俞髎(王注云若膝痛不可屈伸連胻痛如/折者則針陽明冗中俞髎三里冗也)　膝痛如别¶
治巨陽少陽榮(王注云若痛而膝如别離者則治足/太陽榮通谷冗足少隂榮然谷冗也)¶
淫濼脛痠不能立久治少陽之維在外上五寸(外上當/作外踝)¶
(上王注淫濼謂似痠痛而無/力也外踝上五寸光明冗也)¶
　右楗機骸闗諸冗更叅訂之¶
靈膝中痛取犢鼻以員利針之發而間之針大如釐刺¶
<pb:KR3e0078_WYG_112-33a>¶
膝無疑(雜病/篇)¶
玉鶴膝風腫及腿痛　髖骨(在膝葢骨上一寸梁丘冗/兩膀各五分針入五分留)¶
(一吸/㵼之)　膝闗(在膝盖骨下犢鼻内傍横針透膝/眼在犢鼻外傍禁炙留八呼㵼之)¶
集又法　膝闗　委中(三寸半但紫脉/上出血為妙)　三里(不已取/下冗)¶
　　陽陵泉　中脘　豐隆¶
通膝腫　行間¶
撮要陽陵泉(横透隂陵泉/補生㵼成)　隂陵泉(横透陽陵泉/補生㵼成)　膝¶
闗(法見前/玉龍下)¶
<pb:KR3e0078_WYG_112-33b>¶
世脚抝痛　委中(出/血)¶
桑脚膝痛筋急　風池　三間　三隂交　三里¶
　　脛部(十七/)¶
　　　脛疽¶
靈樞曰發於脛名曰兎齧其狀如赤豆至骨急治之不¶
急治害人也¶
　　　脛隂癰¶
或問足小肚内側㣲紅㣲腫堅硬如石三四寸許痛楚¶
<pb:KR3e0078_WYG_112-34a>¶
難禁何如曰此名黄鰍癰屬足太隂與足厥隂二經濕¶
熱又積憤所致宜服五香湯流氣飲加牛膝木瓜防己¶
黄檗壯實者一粒金丹下之或萬病解毒丹不足者十¶
全大補湯加牛膝木瓜若過時潰出清水虚火上升嘔¶
吐不食者不治¶
　　　三里發¶
鬼遺云三里兩處起癰疽初發如牛眼睛青黒便五七¶
日破冗出黒血汁膿腫攻膀肚連腿裏拘急冷疼此因¶
<pb:KR3e0078_WYG_112-34b>¶
傷筋氣勞力所成宜用湯藥注射其外毒自平息矣¶
　　　接骨發¶
鬼遺云兩脚接骨近上膀肚下一處起丹疽如胡桃大¶
硬如物打磕之狀不苦疼但腫急脹慮其損筋亦湏早¶
出膿毒可保平安也¶
　　　騙馬墜¶
鬼遺云垂珠左右兩處起癰為騙馬墜初起大小不定¶
此處㣲實皮肉薄紋𦂳口亦難合瘡初起宜以消㪚藥¶
<pb:KR3e0078_WYG_112-35a>¶
貼令内消此處亦易成漏瘡唯宜消㪚之硬即恐緩慢¶
難為功矣又云交&KR0008;一處近稜線上亦為騙馬墜防漏¶
(俗名跨馬/癰是也)¶
　　　青蛇便¶
或問足肚之下結塊長二三寸許寒熱大作飲食不進¶
何如曰此名青蛇便屬足少隂與足太陽經由腎經虚¶
損濕熱下注所致頭向上者難治頭向下者刺出惡血¶
服活命飲加木瓜牛膝黄檗或烏金㪚紫金丹選用老¶
<pb:KR3e0078_WYG_112-35b>¶
弱之人嘔吐腹脹神昏脉躁者死¶
青蛇便生小膀上下頭生望上攻走入腹者不可治頭¶
生向下尾在上即為順可治也急服二十六味托裏㪚¶
外用神方鐵箍㪚薑汁陳醋豬膽同調敷之上望下趕¶
蛇頭上用三稜針針入二寸出黒紫血出針急下保生¶
㪚用紙撚醮藥送入¶
　　　瓜藤纒¶
或問足股生核數枚腫痛久之潰爛不已何如曰此名¶
<pb:KR3e0078_WYG_112-36a>¶
瓜藤纒屬足太陽經由臓腑濕熱流注下部所致用防¶
風通聖㪚加㯽榔牛膝防己主之¶
　　　濕毒流注¶
或問足脛之間生瘡狀如牛眼或紫或黒膿水淋漓止¶
處即潰爛久而不歛何如曰此名濕毒流注暴風疾雨¶
寒濕暑氣侵入腠理而成宜服防風通聖㪚加木瓜牛¶
膝防己之類或當歸拈痛湯加牛膝¶
　　　下注瘡¶
<pb:KR3e0078_WYG_112-36b>¶
或問脚膝間膿水不絶連年不愈何如曰此名下注瘡¶
亦名濕毒瘡因脾胃濕熱下注以致肌肉不仁而成瘡¶
也在外屬足太陽少陽經在内屬足厥隂足太隂經宜¶
服防風通聖㪚加木瓜防己牛膝之類外用袪風等湯¶
藥洗製女貞葉貼之¶
　　　内踝疽¶
靈樞云發於内踝名曰走緩其狀癰色不變數石其輸¶
而止其寒熱不死　或問足内生疽何如曰此名鞋帶¶
<pb:KR3e0078_WYG_112-37a>¶
癰由寒濕滯於足陽明與足厥隂肝經血澁氣阻所致¶
初宜隔蒜灸之服流氣飲加牛膝木瓜防己壯實者一¶
粒金丹下之老弱者十全大補湯内托黄茋柴胡湯主¶
之¶
　　　外踝疽¶
或問足外踝生疽何如曰此名脚拐毒屬少陽膽經足¶
太陽膀胱經濕熱下注宜服内托羌活飲黄連消毒㪚¶
内托復煎㪚選用勝金丹烏金㪚紫金丹皆可用¶
<pb:KR3e0078_WYG_112-37b>¶
　　　多骨疽(别見/)¶
或問足脛生疽既潰甚久而不愈腐爛出骨者何如曰¶
此名多骨疽亦名剰骨又名朽骨葢因毒氣壅盛結成¶
此骨非正骨也宜服勝金丹十全大補湯加牛膝防己¶
紫金丹烏金㪚人參養榮湯加木瓜牛膝防己相間服¶
此疽因未潰之前補劑太過故結毒而不㪚耳宜授仙¶
紙黄龍膏貼之¶
　　　腓腨發¶
<pb:KR3e0078_WYG_112-38a>¶
或發足小肚生疽寒熱煩躁何如曰此名腓腨發疽屬¶
足少隂腎經由腎水不足積熱所致古方云不治宜活¶
命飲加牛膝木瓜黄檗老弱者八珍湯加牛膝壯實者¶
一粒金丹下之涉虚者難治以腎氣丸十全大補湯主¶
之潰出血膿者生潰出清水者死¶
　　　臁瘡¶
鬼遺云兩曲䐐膀肚下内外兩踝前有亷刃兩邉為裏¶
外亷上結癰腫此處近骨難瘥宜用収毒㪚外貼四畔¶
<pb:KR3e0078_WYG_112-38b>¶
中心即用活血肉藥貼無害　或問足内外臁生瘡連¶
年不已何如曰此由濕熱下注瘀血凝滯於經絡以致¶
肌肉紫黒痒痛不時女人名為裙風褲口瘡即臁瘡也¶
最難克効葢以裙扇地風濕盛故也宜服獨活寄生湯¶
防風通聖㪚加牛膝木瓜防己外用隔紙膏或製女貞¶
葉貼之　薛臁瘡生於兩臁初起赤腫久而腐潰或浸¶
淫搔痒破而膿水淋漓葢因飲食起居虧損肝腎或因¶
隂火下流外邪相搏而致外臁屬足三陽濕熱可治内¶
<pb:KR3e0078_WYG_112-39a>¶
臁屬足三隂虚熱難治若初起惡寒壯熱腫焮作痛者¶
屬濕熱用檳蘇敗毒㪚若漫腫作痛或不腫不痛者屬¶
隂虚用補隂八珍湯若膿水淋漓體倦食少内熱口乾¶
者屬脾虚用補中益氣加茯苓酒炒白芍藥若午後熱¶
或作痛頭目不清者屬隂火前湯加酒炒黒黄檗及六¶
味地黄丸若午後發熱至子時分方止是血虚前湯加¶
芎歸熟地若欝結傷脾而甚用歸脾湯加柴胡山梔若¶
怒動肝火而甚用補中益氣湯加川芎山梔黄芩内熱¶
<pb:KR3e0078_WYG_112-39b>¶
口乾肢體倦怠或痰涎上升或口舌生瘡屬脾腎虚熱¶
用六味地黄丸補中益氣湯若患處黒黯肢體畏寒飲¶
食少思或脾腎虚敗用八味丸若誤用攻伐復損胃氣¶
絶其化源治亦難矣　鴻臚翟少溪兩臁生瘡漸至遍¶
身發熱吐痰口燥咽乾盗汗心煩溺赤足熱日晡益甚¶
形體日瘦此腎經虚火也用六味丸不月諸證悉退三¶
月元氣平復　一男子左臁腫肉色如故寒熱惡心飲¶
食少思此脾氣不足而為外邪所感也用六君加藿香¶
<pb:KR3e0078_WYG_112-40a>¶
桔梗川芎而寒熱止又用補中益氣湯而腫痛消　陸¶
懋誠素因隂虚過飲入房發熱腿痛似臁瘡用發表之¶
劑兩腿腫黯熱氣如霧欲發痙脉皆洪數兩尺尤大余¶
曰屬足三隂虚酒濕所乗元氣損而邪益甚耳用十全¶
大補加山藥山茱茰附子一劑脉證頓退却去附子又¶
二劑全愈　一男子先患兩臁後及遍身生瘡似疥非¶
疥時或膿水淋漓兩腿為甚肢體倦怠作痒煩熱年餘¶
不愈余作腎經虚火用加減八味丸而痊¶
<pb:KR3e0078_WYG_112-40b>¶
二妙丸　治下焦濕瘡(但是下焦有/瘡皆可服)潛行㪚末蒼术末¶
　各等分煉蜜為丸桐子大¶
海黄茋丸(局/方)　治兩臁脚膝生瘡服此立安¶
　　川烏頭(炮去/皮臍)川楝子　地龍(去土/炒)蘹香(炒/)杜蒺藜(炒/去)¶
　　(刺/)赤小豆　防風(去/蘆)黄茋(剉各/一兩)烏藥¶
　右為細末酒煮麵糊為丸如桐子大每服十五丸温酒¶
　下鹽湯亦得婦人醋湯下並空心服¶
治臁瘡極妙地骨皮一斤黄檗皮二兩剉為粗末用香¶
<pb:KR3e0078_WYG_112-41a>¶
油一斤半煎濾過藥油六七兩入浄松香二拾兩黄丹¶
二兩同煎候黄丹㣲黒色却入輕粉七角光粉二角煎¶
法皆如煎膏法用長條紙拖過掛乾用若瘡紫黒色用¶
三稜針去惡血以冷水洗浄隨瘡大小剪膏藥掩上用¶
絹帛紥𦂳俟一周時再換膏藥換時湏用冷水洗瘡不¶
過數換不問新久即愈湏忌日氣火氣陽氣倘換膏藥¶
再看如有黒腫未盡可再出血以紫黒血盡為度¶
治臁瘡用糯米泔漱口過洗瘡拭乾却以地骨皮為細¶
<pb:KR3e0078_WYG_112-41b>¶
末蜜調傅瘡上又以油紙縛之¶
丹治臁瘡¶
　　白膠香　黄檗　軟石膏(另研各/一兩)青黛　龍骨(各半/兩)¶
　右研為細末以香油調傅患處¶
又方用羯羊屎二分石膏一分赤石脂半分為細末香¶
油和之舊黒油傘紙作隔膏縛之除根¶
羅翠玉膏治臁瘡¶
　　瀝青(一/兩)黄蠟　銅緑(各二/錢)没藥　乳香(各一/錢)¶
<pb:KR3e0078_WYG_112-42a>¶
　先將銅緑為細末入香油調勻又將黄蠟瀝青火上¶
　鎔開次下油銅緑火上攪勻將没藥等二味旋旋入¶
　攪勻用河水一碗將藥傾在内用手扯㧞勻油紙裏¶
　看瘡大小分大小塊口嚼捻成餅子貼於瘡上紙封¶
　三日易之¶
丹臁瘡用砂糖水煮冬青葉三五沸澇起石壓乾將葉¶
貼在瘡口上一日換二遍　脚痛成瘡水蓼煎湯洗瘡¶
候乾自安¶
<pb:KR3e0078_WYG_112-42b>¶
山臁瘡用韭汁洗浄拭乾剉虎骨傅上¶
乳香㪚(郭/氏)　治諸疳浸蝕日久不愈下注臁瘡内外踝¶
　生瘡頑瘡等證¶
　　枯礬　白膠香　赤石脂(各半/兩)黄丹　乳香　没藥¶
　　(各三/錢)輕粉(二/錢)¶
　右為細末加麝些少如瘡濕乾則香油調敷¶
輕粉㪚(郭/氏)　治下注疳瘡蝕臭腐爛疼痛不可忍者¶
　黄檗(蜜/炙)蜜陀僧　黄丹　髙末茶　乳香(各三/錢)輕粉(一/錢)¶
<pb:KR3e0078_WYG_112-43a>¶
　　(半/)麝香(少/許)¶
　右為末用葱湯洗瘡次貼此藥兼治小兒疳瘡¶
治臁瘡方¶
　　鼠糞　苦參　桃枝　杉樹刺　栁枝　松枝　䴸¶
　　醬　雞子殻　皂角　雀糞　芍藥　木綿子　芝¶
　　麻　桑枝　蛇殻　鍋底煤　杜當歸鬚(各四/錢)松明(不拘/多少)¶
　右研為末先將松明搥碎和諸藥於瓦銚中掘一地坑¶
　將藥銚安坑中四圍用火熬鎔取出再研令勻傅瘡自¶
<pb:KR3e0078_WYG_112-43b>¶
　然痊可忌一切發氣熱物¶
隔紙膏　治内外臁瘡¶
　　當歸　白芷　黄連　五倍子　雄黄　没藥　血竭¶
　　　海螵蛸　白芨　白斂　黄檗　厚朴(已上各/半兩)黄¶
　　丹(六/錢)乳香(研二/錢半)輕粉(一/錢)¶
　右為細末研勻清油調成膏油紙貼藥傅瘡上絹帛縛¶
　定有膿水解開刮去不潔再貼藥如此即愈須先用¶
　燒鹽湯洗浄片帛拭乾待片時水氣乾然後貼藥¶
<pb:KR3e0078_WYG_112-44a>¶
治臁瘡久不愈¶
　　龍骨(二錢/半)輕粉(少/許)檳榔(半/兩)乳香　没藥(各一/錢)乾豬糞¶
　　(半兩燒/存性)¶
　為末以燒鹽湯洗瘡軟絹拭乾清油調傅濕則乾摻之¶
治臁瘡下注¶
　　白石脂　龍骨(各半/兩)白礬(一兩/枯)五倍子(二兩燒/存性)黄丹¶
　　(三錢/飛)雄黄(少/許)¶
　右為細末先將葱鹽湯洗瘡見赤肉然後將前藥傅瘡¶
<pb:KR3e0078_WYG_112-44b>¶
　上用藥如法厚者用帛子包縛著不要動候乾瘡皮自脱¶
治臁瘡¶
　　黄丹　輕粉　白芨　樟腦　敗船灰(各等/分)¶
　右研為細末以桐油調成膏攤在油紙袋内先煎温葱湯¶
　洗浄以帛拭乾將藥置瘡上紥住用了一面畨轉如前¶
　洗貼一方無輕粉者若用糞船灰亦妙¶
治臁瘡方　詹武子年三十時曽患此用之屢效¶
　　白芨　白斂　黄檗　黄丹(另研各/等分)¶
<pb:KR3e0078_WYG_112-45a>¶
　入輕粉些少研勻以煉蜜和成劑揑作餅貼瘡上深者¶
　填滿以帛片包紥一日一換後來瘡漸乾或有裂處¶
　只須乾摻以瘥為度¶
治血注脚¶
　　桑樹菰　牛屎菰(又名石灰菰生地上如有/石成塊者碎其中有灰起)肥株樹¶
　　菰　胎髪(男用男女/用女三個)¶
　將上三菰焙乾各五錢胎髪燒灰存性三錢並為細末¶
　研匀濕則乾摻乾則清麻油調塗¶
<pb:KR3e0078_WYG_112-45b>¶
治臁瘡方¶
　　冬青葉　臘豬膽　百草霜(三味/和勻)¶
　將上冬青葉與本人嚼爛先以葱椒湯洗浄瘡口以膽¶
　霜𫝊後却傅嚼葉在上三四次即可¶
竒妙梔子散　治逺年日乆内外臁瘡¶
　　山梔子(不拘多少燒作/灰研為細末)乳香(另研各/半錢)輕粉(少/許)¶
　右研勻以磁器盛每用時先以葱白花椒煎湯洗瘡稍¶
　歇再以温漿水又洗一次候惡水去盡後再將白水煎¶
<pb:KR3e0078_WYG_112-46a>¶
　百沸候温再洗但瘡口無膿水血絲清水各盡又用¶
　粉帛片拭乾然後傅藥如乾者香油調傅濕者乾摻¶
　但將瘡口實滿軟絹帛䕶之堅硬不作膿者未可用¶
　腫如軟有膿者依前法再洗後傅貼之三二次即愈¶
　乃一藥二洗之功也¶
治臁瘡方　先以葱白漿水熬湯洗浄瘡口拭乾徐以¶
　輕粉末摻上瘡口却用五靈脂黄檗各等分碾細末¶
　凉水調敷瘡上紙葢定三五次即平復¶
<pb:KR3e0078_WYG_112-46b>¶
腎臓風屬腎虚風邪乗於膁脛以致皮膚如癬或漸延¶
上腿久則延及遍身外證則搔痒成瘡膿水淋漓眼目¶
昏花内證則口燥舌乾腰腿倦怠吐痰發熱盜汗體疲¶
治法用六味丸為主佐以四生㪚若脾胃虛弱者用補¶
中益氣為主佐以六味丸四生㪚為善　欽天薛循齋¶
六十有一兩膁患之膿水淋漓發熱吐痰四年矣此腎¶
臓風證也與六味丸四生㪚而瘥年餘復作延及遍身¶
日晡益甚痰渇盜汗唇舌生瘡兩目昏赤皆腎經虚火¶
<pb:KR3e0078_WYG_112-47a>¶
而水汎為痰用加減八味丸而愈三年後小便淋漓莖¶
中濇痛此思色精不出而内敗也用前丸及補中益氣¶
湯加麥門五味而愈¶
治男子兩足瘙痒生瘡連年累月俗為腎風瘡宜服此¶
藥¶
　　黄茋　牛膝(各半/兩)羌活　獨活　川芎　防風　木¶
　　香　白附(各二/錢半)白蒺藜(一兩/去刺)¶
　右研為細末煉蜜和丸如桐子大每服三十丸空心鹽¶
<pb:KR3e0078_WYG_112-47b>¶
　湯送下仍以後方藥傅之¶
　　檳榔　木香　防風　白芷(各二/錢)白芨(一/錢)龍骨(五分煅/另研)¶
　　麝香(一字/另研)蛇退(一條/燒灰)膩粉(十五/箇)¶
　右為細末研勻先以鱔魚一條搥碎百部一兩切碎南椒¶
　三銖油一兩煎令得所去藥只以油搽瘡口却傅末藥¶
　上以油紙裹之三日一換每上藥時先用栁枝甘草煎¶
　湯洗瘡浄拭乾傅藥¶
驢蹄散　治腎臟風毒下注生瘡¶
<pb:KR3e0078_WYG_112-48a>¶
　　驢蹄(二十片/燒灰)蜜陀僧(二錢/半研)輕粉(一錢/七)麝香(半錢/)¶
　右細末以帛拭去膿用些少乾摻日三四次瘥¶
　　　風疽¶
凡脚腨及曲䐐中痒搔則黄汁出名風疽治之方¶
　以青竹筒一枚徑一寸半長三尺當中著大豆一升¶
　以糠馬屎二物燒為火當竹筒中燒之以器承兩頭¶
　取汁先以泔清和鹽熱洗瘡了即塗豆汁不過三度¶
　極効¶
<pb:KR3e0078_WYG_112-48b>¶
又方　嚼胡麻傅以綿裹之日一易神良¶
　¶
　¶
　¶
　¶
　¶
　¶
　證治凖繩卷一百十二¶
