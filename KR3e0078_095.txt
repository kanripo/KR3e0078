# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.299953
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷九十五
<pb:KR3e0078_WYG_095-1a>¶
欽定四庫全書¶
　證治凖繩卷九十五¶
　　　　　　　　　　　　明　王肯堂　撰¶
　㓜科¶
　　脾臟門¶
　　　宿食(食積寒熱/)　(痢/)¶
傷寒論人病有宿食何以别之師曰寸口脈浮而大按¶
之反澀故知有宿食當下之宜大承氣湯(傷寒/)然同一¶
<pb:KR3e0078_WYG_095-1b>¶
發熱不傷食者惟肚腹之熱為甚且糞極酸臭夜間潮¶
熱尤傷積之明驗也　小兒宿食不消者胃納水谷而¶
脾化之兒㓜不知樽節胃之所納脾氣不足以勝之故¶
不消也神麯麥芽之屬皆腐化之物昔賢已謂能傷胃¶
中生發之氣矣况進而三稜莪术乎况又進而牽牛大¶
黄巴豆乎脾氣一受傷於食再受傷於藥至於下之而¶
氣已一脫矣所存幾何故夫尅食之藥不可多用下積¶
之藥尤不可不審其證之可下與不得不下而後用也¶
<pb:KR3e0078_WYG_095-2a>¶
　錢氏論食不消脾胃冷故不能消化當補脾益黄散¶
主之¶
保和丸　治飲食停滯胸膈痞滿噯氣吞酸或吐瀉腹¶
　痛(加白术一兩/即大安丸)神麯(炒/)山查　半夏　茯苓(各一/兩)陳¶
　　皮　連翹　蘿蔔子(炒五/錢)¶
　右為末粥丸桐子大每服三十丸白湯下¶
　愚按前方行氣尅滯之劑若元氣無虧暴停乳食而¶
　致斯證者宜用此消導之若元氣虛弱而乳食所傷¶
<pb:KR3e0078_WYG_095-2b>¶
　者必調補胃氣為主而佐以消導若乳食已消而作¶
　嘔者乃胃氣被傷當用異功散補之不宜仍用前藥¶
　重損胃氣治者審之¶
木香大安丸¶
　　木香(二/錢)黄連　陳皮　白术(各三/錢)枳實　山查肉¶
　　萊菔子(炒/)連翹　神麯(炒/)麥蘖(炒/)砂仁(各一/錢半)¶
　右為末神麯糊為丸陳廩米湯下¶
消食丸(又名消/乳丸)治宿食不消¶
<pb:KR3e0078_WYG_095-3a>¶
　　砂仁　陳皮(炒/)三稜(炒/)神麯(炒/)麥芽(炒各/半兩)香附(炒/一)¶
　　(兩/)¶
　右末麵糊丸如麻子大食後白湯送下大小加減¶
七聖丸¶
　　三稜　蓬术　川楝　青皮　陳皮　芫花　杏¶
　　仁¶
　右件等分先用醋浸芫花一宿炒漸乾次入蓬稜同¶
　炒赤色又入陳練等再同炒一處令微焦取出為末前¶
<pb:KR3e0078_WYG_095-3b>¶
　藥如各半兩杏仁亦用半兩湯浸去皮尖雙仁不用¶
　細研入巴豆二十粒去油和匀醋糊丸如黍米大一¶
　嵗兒常服二丸臨卧温熱湯送下使日間所飱之物¶
　一夜而化永無疳疾能使黄瘦子頓作化生兒今之¶
　小兒可去巴豆只入杏仁名七聖丸是也¶
三稜散　主諸般停滯疳積發熱瀉痢酸醙水穀不化¶
　常服和脾胃進飲食長肌肉益神氣¶
　　人參(去蘆七/錢半)三稜(炮/剉)淨香附(各一/兩半)青皮(白/去)益智仁¶
<pb:KR3e0078_WYG_095-4a>¶
　　陳皮(去/白)枳殻(去穰剉/片麩炒)神麯(炒/)穀芽(洗/焙)半夏(製/)莪术¶
　　(醋煮透濾/乾剉焙)大黄(半生/半炮)紫蘓(去老梗/各半兩)甘草(半生半炙/一兩二錢)¶
　右碎每服二錢水一盞薑三片倉米百粒煎七分無¶
　時温服氣虚者加白茯苓一兩¶
莪术丸　和脾益胃消進飲食寛膈快氣悅色清神¶
　　莪术(炮/剉)三稜(炮/剉)淨香附(三味各四兩醇醋浸/七日熳火煮乾再焙)檳榔¶
　　(一兩/  剉)生牽牛末(一兩/另研)青木香(去/蘆)穀芽(淨洗/焙乾)青皮(去/白)¶
　　(各半/兩)蓽澄茄　丁香　南木香(各四/錢)¶
<pb:KR3e0078_WYG_095-4b>¶
　右除檳榔丁香木香不過火及牽牛末餘七味剉焙¶
　仍同檳榔木香丁香為末臨入牽牛末和勻水煮麫¶
　糊丸菉豆大每服三十丸至五十丸無時用淡薑湯¶
　下温茶温酒皆好兒小者丸粟米大粒數下法如前¶
丁香脾積丸¶
　　三稜(煨去/皮毛)莪术(去皮/炒)神麯(炒各/七錢)青皮　巴豆霜¶
　　小茴香(炒/)陳皮(各五/錢)丁香　木香(各三/錢)¶
　右為細末醋調神麯糊為丸如菉豆大每服五七丸¶
<pb:KR3e0078_WYG_095-5a>¶
　生薑湯下¶
三黄枳术丸　治傷肉温麫辛辣味厚之物致填塞悶¶
　亂不快¶
　　枳實(麩炒/五錢)黄連(酒浸/炒)大黄(濕紙/裹煨)白术(各一/兩)黄芩(五/錢)¶
　右為末湯浸蒸餅為丸如菉豆大每服五十丸白湯¶
　下臨時量所傷多少加減服之¶
聖惠訶梨勒散　治小兒宿食不化少欲飲食四肢消¶
　瘦腹脇多脹　訶梨勒皮(三/分)人參　白术　麥蘖(炒/令)¶
<pb:KR3e0078_WYG_095-5b>¶
　　(微/黄)陳橘皮(去/白)檳榔(各半/兩)甘草(一分炙/微赤)　右件藥搗¶
　粗羅為散每服一錢以水一小盞煎至五分去滓量¶
　兒大小分減温服日四五服¶
朱氏木香丸　治小兒氣開胃進食¶
　　木香　人參　白茯苓　青皮　陳皮　肉豆蔲¶
　　(各一/分)三稜(一兩/炮)¶
　右為末麪糊丸麻子大每服十丸薑湯下¶
朱氏洗心散　治小兒乳食傷心作壮熱喘息不調咳¶
<pb:KR3e0078_WYG_095-6a>¶
　𠻳多睡¶
　　甘草(一錢/生)麥門冬(一分/半)皂角(半兩入沙糖塗酥炙/後於盆下盖良乆出)¶
　　(火毒/方用)¶
　右爛杵不羅每服二錢水一盞煎至八分作五服時¶
　時喫¶
養脾丸¶
　　人參　白术　當歸　川芎(各一/錢半)木香　青皮¶
　　黄連　陳皮(各一/錢)砂仁　山查肉　神麯(炒/)麥芽¶
<pb:KR3e0078_WYG_095-6b>¶
　　(炒各/五分)¶
　右為細末水調神麯糊丸如麻子大每服三五十丸¶
　陳倉米飲下¶
食積寒熱薛小兒食積者因脾胃虛寒乳食不化乆而¶
成積其證至夜發熱天明復涼腹痛膨脹嘔吐吞酸足¶
冷肚熱喜睡神昏大便酸臭是也有前證而兼寒熱者¶
名曰食積寒熱若食在胃之上口者吐之胃之下口者消¶
之腹痛痞脹按之益痛者下之下後仍痛按之則止者¶
<pb:KR3e0078_WYG_095-7a>¶
補之夾食傷寒者先散之用參蘓飲熱甚便秘者先利¶
之用大柴胡湯如無外感但只傷食不至於甚保和丸¶
調之盖脾為至隂之藏也故凡脾病者至夜必熱熱而¶
兼寒則又見所勝者侮所不勝矣食未消者消之則寒¶
熱自止食既消者補之則寒熱自痊若手足並冷喜熱¶
飲食此中州虛寒也宜温之大便欲去不去脾氣下陷¶
故也升之若夜間或侵晨泄瀉者脾腎俱虛也用四神¶
丸(濕/)手足並熱作渇飲水者脾胃實熱也用瀉黄散(脾/)¶
<pb:KR3e0078_WYG_095-7b>¶
大便秘結用大柴胡湯(潮/熱)手足雖熱口不作渇大便不¶
實者用白术散(渴/)仍參腹痛腹脹積痛積滯治之¶
食積痢曾有食飽傷脾脾氣稍虛物難消化留而成積¶
積敗為痢腹肚微痛先調胃氣次理積却止痢則病根¶
自除和中散(吐瀉/)理虛養胃三稜散(見前/)烏犀丸(積/)助¶
脾化積沉香檳榔丸(積/)守中湯(濕/)進食止痢仍忌生冷¶
粘膩等物不致復作¶
千金治小兒食不知饑飽方¶
<pb:KR3e0078_WYG_095-8a>¶
　用鼠屎二七枚燒為末服之¶
　　　痞結(此痞在腹内與心下之痞不同/)¶
楊痞者塞也結者實也熱氣藴於胸膈之間留飲聚於¶
腹脇之内於是榮衛不能流行藏府不能宣通由脹滿¶
而致痞結勢使然耳此熱實之證也時或發為壮熱聖¶
惠甘遂散主之此藥治小兒痞結雖服湯藥時暫得利¶
而滯實不去心下堅脹按之即啼内有伏熱諸候併成¶
此疾宜疎利大便破結散氣後宜常服進食丸　按進¶
<pb:KR3e0078_WYG_095-8b>¶
食丸有巴豆豈宜常服甘遂有大毒瀉水如決江河非¶
十分壮實十分危急十分水氣三者俱備未可輕用今¶
以為痞結主方謬矣　薛痞癖既乆飲食減少脾氣必¶
虚乆而不愈必先以固胃氣為主使養正則積自除若¶
欲直攻其結不惟不能善消抑亦損其脾土脾土既虧¶
必變證百出矣當參各類及隨見證而主治之　一小¶
兒患痞癖服檳榔蓬术枳實黄連之類痞益甚余曰此¶
脾經血虚痞也不可尅伐遂用六君子加當歸數劑胃¶
<pb:KR3e0078_WYG_095-9a>¶
氣漸復諸證漸愈乃朝用異功散加升麻柴胡夕用異¶
功散加當歸芍藥而愈　小兒患痞結服尅滯之藥余¶
謂屬形病俱虚當補中益氣湯不信乃行尅伐遂致虚火上¶
炎齒齦蝕爛領下結核余用大蕪荑湯及異功散加減¶
用之而安　一小兒患痞結乆而四肢消瘦肚腹漸大¶
寒熱嗜卧作渇引飲用白术散為主佐以四味肥兒丸¶
月餘諸証漸愈又以異功散加當歸并六味地黄丸又月¶
餘而愈　一小兒患痞結身熱如火病狀多端不可盡¶
<pb:KR3e0078_WYG_095-9b>¶
述朝用五味異功散夕用四味肥兒丸月餘諸證稍愈¶
佐以地黄丸自能行立逐朝用地黄丸夕用異功散及¶
蝦䗫丸數服而愈¶
聖惠前胡散　治小兒腹内痞結壯熱羸瘦多啼¶
　　前胡　川大黄(各三分/微炒)枳殻(炒㣲/黄)赤茯苓　犀角¶
　　(屑/)郁李仁(湯浸去/皮微炒)鼈甲(塗醋炙令黄去/裙襴各半兩)¶
　右件藥搗麤羅為散毎服一錢以水一小盞煎至五分¶
　去滓看兒大小分減温服微利為度¶
<pb:KR3e0078_WYG_095-10a>¶
聖惠甘遂破結散¶
　　甘遂(煨二錢半/令黄色)青皮(浸去/白焙)黄芩　川大黄(剉細煨/各半兩)¶
　右為麤末每服一錢水一小盞煎至六分去滓温和¶
　服量大小加減得通利則止後以冷粥補之¶
進食丸　治乳食不消心腹脹滿壯熱喘麤嘔吐痰逆¶
　腹鳴泄瀉米穀不化或下痢赤白腹痛後重及食癥¶
　乳癖痃氣痞結並皆治之小兒胸膈熱實腹内有留¶
　食致令榮衛痞塞藏腑之氣不得宣通其病腹内氣¶
<pb:KR3e0078_WYG_095-10b>¶
　結脹滿或壯熱是凡有此疾當疎利大便破結散氣¶
　　巴豆霜(一錢/二分)當歸(米泔浸/一宿炒)硃砂　代赭石(&KR2383;醋淬/七錢)¶
　　枳殻(炒/)木香(各半/兩)麝香(少/許)¶
　右為末麫糊為丸如麻子大一嵗兒一丸温米飲下¶
　更量虚實加減食後服治食積發熱羸瘦腹大青¶
　筋疳積肚疼哺露¶
湯户部張侍郎小娘子患此藴積結聚已經年矣其候¶
腹滿肚熱大小便閉不食諸醫皆作虛熱潮熱或作胃¶
<pb:KR3e0078_WYG_095-11a>¶
寒不食治然既不食大小便自然少又欲作疳熱治百¶
藥俱試而無一中勢已窘廹招予視之問曰合服何藥¶
答曰當服甘遂大黄張驚駭目前諸醫者皆用補劑此¶
女不進食乆矣不宜利動腸胃予答曰信我者生逆我¶
者死張曰更有無甘遂而次於此藥方者可否予令即¶
服大承氣湯二服而愈次日診之尚有餘滯積實其證¶
必過數日而復閉須服前藥始可除根數日後果再閉¶
腹滿痞結再投此藥一服而痊¶
<pb:KR3e0078_WYG_095-11b>¶
　右疎利大便(例/形)氣俱實者宜之¶
枳术丸¶
　　白术(四/兩)枳實(二/兩)¶
　右為末荷葉包煨爛飯丸如桐子空心滚湯下四五十丸¶
枳實理中丸¶
　　枳實(十六斤/䴸炒)茯苓　人參　白术　乾薑(炮/)甘草¶
　　(炙各/二兩)¶
　右蜜丸如龍眼大每服一丸熱湯下二三服胸中豁¶
<pb:KR3e0078_WYG_095-12a>¶
　然渇加栝蔞根一兩自汗並下利加牡蠣二兩煅過¶
快膈湯　理胸膈不快飲食少進亦能順氣和中消導¶
　宿滯¶
　　人參(去/蘆)青皮(去/白)縮砂仁　烏藥　良薑(製/)香附子¶
　　甘草(炙各/一兩)　為細末每一錢温鹽湯空心調服¶
參术陷胸湯¶
　　人參　白术　茯苓　橘紅　半夏(各一/錢)瓜蔞(全/用)¶
　　(細切帶/濕三錢)黄連　甘草(各五/分)¶
<pb:KR3e0078_WYG_095-12b>¶
　右用水一盞半薑三片棗一個煎七分温服¶
潔古云飲食不進四君子加薑煎¶
　　　積¶
漢東王先生家寳小兒積病可醫者九　面上虛者是¶
積積者是脾之所係脾主身之肌肉故應面故知是脾¶
積其脾係土土無正形故早晚浮腫不定多則早浮其¶
睡則脾不磨上面作腫若病後此證則是虛中積宜用¶
調胃消積行氣等藥　面合地卧是積何以合地其受¶
<pb:KR3e0078_WYG_095-13a>¶
積在脾是冷積何以知之其脾好土故知在脾其冷者¶
屬隂故知傷冷硬食得之宜下熱積氣藥耳　腹脹是¶
積其積在肺何以知之其肺主於氣纔當受積其氣便¶
冷腹脹滿氣急故知在肺如腹脹先宜調氣後轉轉後¶
更宜調氣　小便如油是積其積在小腸何以知之其¶
積受於脾脾當傳心心不受觸則入小腸小腸是心之¶
腑故知在小腸則節其水道小便如米泔油相似也¶
髪黄是積是積氣傷心心主血脉䕃遍身毛髪被積氣¶
<pb:KR3e0078_WYG_095-13b>¶
所干則髪黄故知是積傷心宜下空心散及取積藥此¶
人必時復發熱也　赤白痢是積其積在肺受傳大腸¶
及有外傷冷而得何以知之其肺主西方庚辛金其色¶
白後赤則是外邪故知肺傳大腸則為赤白痢也宜取後¶
調氣兩眼黄赤睛青是積其積在肝何以知之肝主東方¶
甲乙木色青却被積氣所干即黄赤睛青者眼属五蔵肝是¶
其主肝若受積故令眼睛青是肝受積若傳膽其人口¶
苦不要喫物宜涼藥退之　遍身虛腫是積其積不在¶
<pb:KR3e0078_WYG_095-14a>¶
藏只在府何以知之為其積曽取後被藥發動即不在¶
藏故出皮膚之間為腫也只宜下取虛中積藥然後補¶
之　多瀉白糞是積是受冷積在脾何以知之脾主化¶
受冷積在脾冷滑而瀉白糞故知在脾宜先轉後熱藥¶
補之　積病不可醫者六　喘急是肺積肺主氣其喘¶
急則肺絶其人當面白全無血色故不可醫也　面黑¶
是腎積其人面黑者是腎絶也人當不辨好惡眼直無¶
光只得一日而死也　吐熱氣是榮積其不醫者是血¶
<pb:KR3e0078_WYG_095-14b>¶
絶不可治也血主心心不能&KR0249;故出熱氣不止耳　手¶
脚心生瘡是衛積衛者氣也胃氣不生故手足生瘡若¶
衛絶則氣不回只得半日而死也惡心吐乾嘔是胃積何¶
以不醫胃主化食其胃熱則惡吐故不治其人必乳食¶
不化不食亦乾吐嘔面色青黄無血色　瀉乆住又瀉¶
是積咬脾爛何以知其脾爛其人當瀉白糞為食不消¶
住了却放糞赤黒而死即知脾爛不可治¶
寳鑑論小兒五積為藏氣不行蓄積一處不動故曰積¶
<pb:KR3e0078_WYG_095-15a>¶
夫心為伏梁在臍上上攻其心下攻胃口脾為痞氣在¶
胃口上横之肝為肥氣在臍之左邉肺為息賁在臍之¶
右畔腎為賁豚在臍下各有變動非食之所成乃氣積¶
也藏屬隂故在一處而不動也　聚謂六府之氣留聚¶
也府屬陽陽氣運轉不停故其聚不定一處發而腹痛¶
積聚之候皆面黄瘦劣嗞啀不生肌肉髪立或肌體浮¶
腫腹急多困多為水氣真珠囊虛中積候凡驚中虛積¶
者謂因驚取復驚發動是也所下糞青穢凡虛中有積¶
<pb:KR3e0078_WYG_095-15b>¶
者因傷食而瀉又吐如此漸虛其病未差故曰虚積也¶
又虚中之積有積而頻頻取轉却取轉不著致其積尚¶
伏故亦曰虛中積若驚積取下則糞隨驚青如是食積¶
即糞成塊子凡疳中虛積者因疳病轉瀉虛而疳不退¶
故虛中爾所取下糞裏白色也　曾凡嬰孩所患積症¶
皆因乳哺不節過餐生冷堅硬之物脾胃不能尅化積停¶
中腕外為風寒所襲或因夜卧失盖致頭疼面黄身熱¶
眼胞㣲腫腹痛膨脹足冷肚熱喜睡神昏飲食不思或¶
<pb:KR3e0078_WYG_095-16a>¶
嘔或噦口噫酸氣大便醙臭此為陳積所傷如覺一二¶
日先以百傷飲(外/感)發表次當歸散(潮/熱)水薑煎服温動積¶
滯方下烏犀丸六聖丸重與寛利後用匀氣散(疝/)調補¶
　湯凡有積滯須辯虛實况孩兒虚瘦長短黒白南北¶
古今不同不可一概論也於今之法實者可服進食丸¶
虛而㣲白及疳瘦者宜服肥兒丸(即三因肥兒/丸見腹脹條)　薛初¶
患元氣未損之時或腹脹作痛大小便不利者先用白¶
餅子或木香檳榔丸下之下後以白术散或五味異功¶
<pb:KR3e0078_WYG_095-16b>¶
散和之渇加乾葛吐加半夏下而熱不退或作嘔作瀉¶
飲食不思此脾胃俱傷也用六君子湯手足指冷喜飲¶
熱湯此脾胃虛寒也前方加炮薑木香面色黄白目無¶
精光脾肺俱虛也用四君子加柴胡升麻腹痛瀉利下¶
重或小便不利者用四逆散發熱晡熱或瀉未已脾氣¶
下陷也潮熱口渇大便不調欲變疳証也並用補中益¶
氣湯佐以肥兒丸經云邪之所湊其氣必虛留而不去¶
其病乃實必以調脾為主而以消導佐之古人所謂養¶
<pb:KR3e0078_WYG_095-17a>¶
正積自除正此意也¶
千金紫雙丸　治小兒身熱頭痛飲食不消腹中脹滿¶
　或小腹絞痛大小便不利或重下數起小兒無異疾¶
　惟飲食過度不知自止哺乳失節或驚悸寒熱惟此¶
　丸治之不差更可重服小兒欲下是其蒸候哺食減¶
　少氣息不快夜啼不眠是腹内不調悉宜用此丸不¶
　用他藥數用神騐千金不傳方(臣億等詳序例中凡/云服紫丸者即前變)¶
　(蒸篇中四味者是也云服紫丸不下者服赤丸赤丸/差駛病重當用之方中並無赤丸而此用朱砂者乂)¶
<pb:KR3e0078_WYG_095-17b>¶
　(力𦂳於紫丸疑/此即赤丸也)¶
　　巴豆(去/皮)㽔核仁(去皮各/十八銖)甘草(炙五/銖)牡蠣(火煅/赤)黄蠟¶
　　(各八/銖)甘遂　朱砂(各二/銖)麥門冬(去心/十銖)¶
　右以湯熱洗巴豆研新布絞去油别𢷬甘草甘遂牡蠣¶
　麥冬下篩訖硏㽔核仁令極熟乃内散更𢷬二千杵¶
　藥燥不能相丸更入少蜜足之半嵗兒服如荏子一¶
　雙一嵗二嵗兒服如半麻子一雙三四嵗服如麻子¶
　二丸五六歲者服如麻子大二丸七歲八歲服如小¶
<pb:KR3e0078_WYG_095-18a>¶
　豆二丸九嵗十嵗㣲大於小豆二丸常以鷄鳴時服¶
　之至日出時不下者投粥飲數合即下丸皆雙出也¶
　下甚者飲以冷粥即止¶
茅先生青金丹　小兒諸積病悉主之¶
　　滑石(末/)白丁香(羅/過)天南星(各二/錢七)青黛(羅過半錢/滿挑二錢)輕¶
　　粉(重二/錢)水銀(秤二錢先以錫二錢於鍋銚内鎔化/便下水銀拌和匀傾出於地冷用)¶
　　川巴豆(去皮心膜七十二個無缺損者井/華水浸一宿懸當風處吹乾爛研)¶
　右藥同拌用輭飯為丸如小菉豆大巴豆不出油依¶
<pb:KR3e0078_WYG_095-18b>¶
　形證用湯使下　傷寒後取積淡煎葱湯吞下取疳¶
　蟲用牛肉炙汁下驚風肚中𦂳硬面青黑金銀薄荷¶
　葱湯吞下内傷看肚中及腹皮上㣲熱肚脹夜間作¶
　熱似疳又不似疳面青黄色眼㣲黄此腹中有積用¶
　皂角子二七粒灰火煨過用水一盞煎至半盞下有¶
　積作瀉魚鮓湯下氣積炒蘹香湯下凡下此藥周嵗¶
　十四丸三嵗十八丸七嵗二十四丸量大小加減下¶
　須是四更初下至天明通下積來盡時可依形證候¶
<pb:KR3e0078_WYG_095-19a>¶
　下藥補之臨喫此藥恐先吐下些小涎來亦不妨¶
萬靈丸　主小兒諸積依形證用之¶
　　木香　黄連　蓬莪荗(各半/分)陳橘皮(各去瓤/一分)檳榔¶
　　(一錢半重/者一枚)¶
　右為末每藥一錢用巴豆一粒去心膜用醋煮令紫色¶
　用杏仁一枚去皮尖燈火上煅留性二味都研用醋麪¶
　糊丸如小菉豆每服五丸七丸十丸薄荷薑湯吞下¶
錢乙消積丸¶
<pb:KR3e0078_WYG_095-19b>¶
　　丁香(九/枚)&KR1190;砂仁(十二/枚)烏梅肉(三個/焙)巴豆(二枚去皮/油心膜)¶
　右為細末麫糊丸&KR0112;米大三嵗已上三五丸已下三¶
　二丸温水無時下¶
紫霜丸　消積聚¶
　　巴豆(去油/心膜)杏仁(去皮尖各/二十一個)代赭石(一錢研/細水飛)¶
　右為末飯丸如米大每服三五丸至十丸煎皂角仁¶
　湯下無時兒小者減之¶
真珠丸　取小兒虛中一切積聚驚涎宿食乳癖治大¶
<pb:KR3e0078_WYG_095-20a>¶
　小便澀滯療腹脹行滯氣¶
　　木香　白丁香(直/者)丁香(末/)輕粉(各半錢留/少許為衣)白滑石¶
　　(末二/錢)巴豆(十四粒水浸/一宿研極膩)¶
　右為末濕紙裹燒飯丸如麻子大一嵗一丸八九嵗以¶
　上至十五嵗服八丸泡皂子煎湯放冷下挾風熱難動¶
　者先服涼藥一服乳癖者減丸數隔日臨卧一服¶
消堅丸　消乳癖及下交妳又治痰熱膈實取積¶
　　硇砂(末/)巴豆霜　輕粉(各一/錢)黄明膠(末五/錢)細墨(少/許)¶
<pb:KR3e0078_WYG_095-20b>¶
　　水艮沙子(兩皂/子大)　右同研細末少入麫糊為丸如¶
　麻子大倒流水下一嵗兒服一丸食後¶
白餅子　治小兒腹中有癖不食但飲乳是也¶
　　滑石　輕粉　半夏(湯洗/焙乾)南星(各一錢/為末)巴豆(二十/四粒)¶
　　(去皮膜水一升/煮水盡為度)¶
　右研匀巴豆後入衆藥糯米飯丸如菉豆大揑作餅子兒¶
　三嵗已上三五餅四嵗下一二餅臨卧白湯下¶
張渙萬靈丹　治小兒脾胃乆不和挾積服温熱藥皆¶
<pb:KR3e0078_WYG_095-21a>¶
　不効此藥神妙¶
　　肉桂　川黄連　蓬莪荗(各一/兩)肉豆蔲仁　檳榔¶
　　陳橘皮(去白/焙乾)木香　丁香(各半兩以上𢷬/羅為細末次用)巴豆(去/皮)¶
　　(心/膜)杏仁(䴸炒去皮尖二件并燈/上燒灰存性各二七箇)¶
　右件同搗拌匀滴水丸黍米大每服未周晬一粒二¶
　三嵗二粒三四嵗三粒五七嵗五粒十嵗已上七粒¶
　用生薑湯放冷下乳食後久積或乳癖並宜常服¶
煎紅丸　磨癖積殺諸蟲進飲食神効男女老㓜皆可¶
<pb:KR3e0078_WYG_095-21b>¶
　服孕婦勿服¶
　　乾漆(炒烟/盡)紫芫花(醋拌炒/各一錢)巴豆(七粒去皮/心不去油)班蝥(七/枚)¶
　　(去頭足翅炒研/時塞兩鼻孔)¶
　右為末醋糊丸梧桐子大用紅紗包紅線纒定煎下¶
　來毎服一丸同後藥服之　南木香　雷丸　三稜¶
　　(生/)莪术(生/)百部(微炒各/半兩)貝母　檳榔　大黄(生各/一兩)¶
　　史君子肉(四十半生/九粒半炒)牽牛(生半斤取頭/末三兩半)¶
　右為末用皂角十錠槌碎山茵陳(一/兩)苦楝根皮(二/兩)水四¶
<pb:KR3e0078_WYG_095-22a>¶
　碗砂鍋内慢火煎至一小碗将前末搜為丸梧子大¶
　日乾小兒粟米大每服二錢半重各隨後證改湯使¶
　引下五更初服忌葷腥生硬油膩物此方與諸方甚¶
　異母忽　小兒齁䶎喘急咳𠻳桑白皮湯下　取寸¶
　白蟲煎石榴根湯下　脚氣腫不可行木瓜湯或蜜¶
　水下　取蛔蟲苖蟲沙糖水下　小兒一切諸証蜜¶
　水或沙糖水下　酒痢酒積百藥煎湯下　婦人血¶
　脈不行淡醋紅花湯送下　婦人血蠱葱白湯下¶
<pb:KR3e0078_WYG_095-22b>¶
　腸風下血煎山梔子湯下　大小便不通淡醋湯下¶
　　食積氣塊諸証用温蜜水温茶湯下¶
局方進食丸　治乳食不化心胸脹滿疳積肚疼¶
　　木香(炮/)枳殻(去白/炒)當歸　代赭石(各五/錢)硃砂(另研/三錢)¶
　　巴豆(去油膜/一錢)麝香(另研/五分)¶
　右麪糊丸如黍米大一嵗二丸量兒大小加減米飲下¶
六聖丸(曽/氏)治諸積和胃大&KR0014;主氣厚腸消疳快膈¶
　　莪荗(炮/剉)淨黄連　陳皮(去/白)白薑(炮各/五錢)南木香(二錢/半)¶
<pb:KR3e0078_WYG_095-23a>¶
　右除木香不見火餘四味剉焙同木香為末每一錢¶
　重巴豆三粒去壳膜心存油碎切入乳鉢細研同前¶
　藥再研匀醋煮麫糊丸麻仁大每服十五粒至二十¶
　五粒或三十五粒五更空心淡薑湯下利三五行匀¶
　氣散止補(方見/病)常服助脾化積進食消疳臨睡以淨¶
　湯或湯酒下三粒及五粒每次止丸藥末三錢淨巴¶
　豆九粒為則不可多合乆則味散¶
烏犀丸(曽/氏)主諸積滯夾驚夾風温胃調脾消進飲食吐¶
<pb:KR3e0078_WYG_095-23b>¶
　逆醋醙氣面黄肌瘦不拘孩兒生後嵗月逺近並宜¶
　可投¶
　　烏犀(即皂角剉三寸長皮灰火中見青烟起為/度取出地上瓦盌盖定存性冷用七錢)¶
真方五色丸子　治小兒一切所傷痰涎壅塞胸膈不¶
　利乳食不消變生癖積脇肋片硬按之疼痛及治一¶
　切急慢驚風發搐痰涎壅塞¶
　　青丸子　青黛(别/研)　南星(薑製各/半兩)巴霜(半錢/)¶
　　紅丸子　朱砂(水/飛)　半夏(薑製各/半兩)巴霜(半錢/)¶
<pb:KR3e0078_WYG_095-24a>¶
　　黄丸子　大黄(煨/)鬱金(各半/兩)　巴霜(半/錢)¶
　　白丸子　白附子(生/)寒水石(煅各/半兩)巴霜(半/錢)¶
　　黒丸子　五靈脂(炒/)全蝎(炒各/半兩)巴霜¶
　右前五色藥各另研為細末入巴霜半錢同匀麫糊¶
　丸粟米大一嵗服五丸乳汁送下量大小加減或薑¶
　湯下急驚金銀薄荷湯慢驚生薑全蝎湯¶
下積丸　治乳食傷積心腹脹滿氣麤壮熱或瀉或嘔¶
　　丁香(二十/粒)縮砂仁(二十/粒)史君子肉(五/粒)烏梅　巴豆¶
<pb:KR3e0078_WYG_095-24b>¶
　　肉(不去油/各三枚)¶
　右為末爛飯丸麻子大每服三圓陳皮湯下¶
五珍丸　治酒食積通用¶
　　青皮　乾薑(燒存/性)蓬术　五靈脂(各一/兩)巴豆肉(去/半)¶
　　(油一/錢)¶
　右為細末粳米飯丸麻子大每服三五丸米湯下¶
　　硫黄　白薑(各三/錢半)陳皮(去/白)川烏(炮去皮臍/各五錢)巴豆(去/殻)¶
　　(膜心存油/七十七粒)　右先研硫黄細除巴豆外餘四味同¶
<pb:KR3e0078_WYG_095-25a>¶
　焙為末却薄切巴豆細研同前五味藥末杵匀用粳¶
　米飯包作一大粽子小瓦缾盛水熱煮候冷取出沙鉢¶
　内爛杵細布兠𦂳絞出如稠糊安在别器内以藥末¶
　亭分同杵細軟丸粟粒大取諸積每服十五丸或五¶
　丸或二十一丸至三十三丸並用淡薑湯泡冷飯取¶
　汁小盞五更初空心送下通利三五行以匀氣散止¶
　補治積吐有醋醙氣毎服三丸至五丸用淡薑湯入¶
　米醋少許候温空心下¶
<pb:KR3e0078_WYG_095-25b>¶
水晶丹(曾/氏)治驚積食積蟲積腹脹煩啼心惡食減面黄¶
　並宜通利此藥有頑積驚重風𦂳涎多熱極及可服¶
　非常用之劑及急驚後風痰未盡免生癡疾宜再投¶
　　南星(剉作小塊/湯煮少時)半夏(湯泡去滑/各三錢)滑石(四/錢)輕粉(五十/貼)¶
　　淨蕪荑(三百/片)巴豆(五十粒去殻湯泡七次又去心/膜作兩半水煮少時晒乾碎切)¶
　右前三味焙為末拌和輕粉外蕪荑巴豆同碎切在¶
　乳鉢内細杵入前藥末再拌匀如烏犀丸内　糊丸¶
　麻仁大每服十五丸至二十五丸或三十五丸糯米¶
<pb:KR3e0078_WYG_095-26a>¶
　湯泡葱白取汁小盞五更初空心下過三五行進匀¶
　氣散調補下風痰淡薑湯空心服¶
聚寳方聖餅子　取一切積及虛中積下風涎藥取病¶
　甚穏全不搜攪¶
　　輕粉　粉霜(各四/錢)石鷰子(大者二枚/先為細末)延胡索(大者/二十)¶
　　(八個/為末)¶
　右四味同研匀滴水和丸如大棊子大仍放厚隂乾¶
　每服一餅先用熱水浸軟冷漿水調下臨卧更深服¶
<pb:KR3e0078_WYG_095-26b>¶
　後急潄口此藥只取積滯並不損氣更臨時加減若¶
　下驚積則每料更入朱砂生龍腦各一錢重小兒一¶
　餅作四服或便揑成小餅子¶
吉氏追魂散　治果子傷積¶
　　白丁香　輕粉　官桂(去麤皮/各三錢)¶
　右為末冷水調下半錢睡時服來日取下所傷物用¶
　異功散煎紫蘇木𤓰湯調三服和氣(異功散方/見吐瀉)¶
沉香檳榔丸　和脾助胃進食清神寛胸快膈順氣調¶
<pb:KR3e0078_WYG_095-27a>¶
　中悅顔色壮筋骨理面帶痿黄肌膚瘦弱過食生果¶
　停寒在裡乳癖腹脹作疼及吐利瘧腫瘥後諸疳蟲¶
　積¶
　　沉香　檳榔　擅香　南木香　丁皮　三稜(炮/剉)¶
　　神麴(炒/)莪茂(炮/)麥芽(洗/炒)厚朴(刮去麤皮/薑汁炙)蒼术(米泔/浸剉)¶
　　(炒/黄)史君子肉(剉瓦上/焙乾)青皮　陳皮(各去/白)縮砂仁¶
　　益智仁　淨香附　枳殻(去瓤䴸/炒燥)良薑(製各/半兩)甘草¶
　　(炙一/兩半)¶
<pb:KR3e0078_WYG_095-27b>¶
　右除前五味不見火餘十五味剉焙同沉香等為末¶
　麪糊丸麻仁大毎服三十丸至五十丸温水送下兒¶
　小不能吞嚥煉蜜丸如芡實大温湯化下一二丸¶
集驗蓬术丸　治乳食不化心腹脹滿一切所傷¶
　　三稜　莪荗(並/煨)淨陳皮　淨香附(炒/)蘿蔔子(炒各/半兩)¶
　　砂仁　淨青皮　淨枳殻(麩/炒)胡黄連　蘆薈(各三/錢)胡椒(二錢/半)¶
　右為細末糊丸如黄米大每三十丸至四五十丸温¶
　米飲下日三二服忌生冷硬物¶
<pb:KR3e0078_WYG_095-28a>¶
乳積其候但是吐下乳來有酸臭氣因啼呌未已遽與¶
乳喫停滯不化而得茅先生先用丁香散(吐/瀉)調胃後下¶
牛黄丸取下妳積後下匀氣散(不乳/食)常服健皮散(不乳/食)¶
即愈　聖惠乳癖之候面色青黄發歇壮熱吐乳多睡¶
口内生瘡漸漸黄瘦腹内結塊不散由乳母食飲無常¶
醉飽過度便即乳兒或乳母偏卧一向乳兒不能迴轉¶
兒亦睡著乳帶偏於脇下因兹結聚成塊而痛者是也¶
聖惠京三稜散　治乳癖結實或有滯惡停積不化令¶
<pb:KR3e0078_WYG_095-28b>¶
　兒日漸羸瘦面色痿黄春夏多發不欲乳食¶
　　京三稜　川大黄(㣲/炒)檳榔　鼈甲　赤茯苓(各半/兩)¶
　　枳殻(䴸炒微黄/二錢半)¶
　右搗羅為散毎服一錢水一小盞煎至五分去滓分¶
　為二服日三四服逐下惡物為度¶
張渙三稜散　治小兒乳癖結實不瘥¶
　　京三稜(炮/剉)赤茯苓　當歸(洗焙/乾)鼈甲(醋炙黄去/裙各一兩)枳¶
　　殻(䴸炒/去瓤)木香　白术(各半/兩)　右搗羅細末每服一¶
<pb:KR3e0078_WYG_095-29a>¶
　錢水一盞入生薑七片煎至五分去滓放温時時與¶
　服¶
聖惠化癖丸　治乳癖結塊乆不消化諸藥無効¶
　　巴豆霜(半/兩)膩粉　朱砂(各一/錢研)黄鷹糞(二錢/半)硇砂¶
　　雄雀糞(各一/字)¶
　右件都研如粉用糯米飯和丸如米大一嵗兒每服¶
　空心煎皂莢仁湯下二丸取下惡物為度¶
丁香化癖散(丹/溪)治乳癖¶
<pb:KR3e0078_WYG_095-29b>¶
　　白丁香　蜜陀僧　硫黄(已上各/二錢)硇砂(五/分)輕粉(少/許)¶
　右研細末每一嵗兒服五分男病女乳調女病男乳¶
　調出下黒糞為度後用通膈丸泄之¶
二丁丸(見疳門/疳熱條)¶
青礞石丸　治証同前¶
　　硫黄(三/錢)青礞石　五靈脂　鍋底黒(各一/錢半)白丁香¶
　　(一錢/去土)¶
　右為末米飯丸菉豆大捻餅子每服二十餅温水下¶
<pb:KR3e0078_WYG_095-30a>¶
玉訣銀白散　生胃氣取下後宜服此方¶
　　人參　茯苓　甘草(炙/)白术(麥麫/炒)白扁豆(去/皮)藿香¶
　右各等分末一錢紫蘓湯調下¶
張氏治小兒妳癖方¶
　　用芫花(一兩醋浸/三日浄洗)大黄(半/兩)¶
　右為末入蒜一片同研爛男左女右用藥塗在乳母手心¶
　熨擦癖上如聞得患人口中出藥氣即時取了立效¶
董氏家傳治小兒妳癖極効方¶
<pb:KR3e0078_WYG_095-30b>¶
　　紫河車(二/兩)寒食麪(三/兩)¶
　右為細末每用一匙許水調塗足心病在左塗左病¶
　在右塗右塗於紅帛上縳之良久其病大便中下去¶
孔氏家傳治小兒妳癖方¶
　右用蜜陀僧不拘多少研極細以大蒜自然汁調稠¶
　稀得所塗於有妳癖處據其大小周遍又不可塗之¶
　太過須臾候兒口中有蒜氣息即是藥透仔細以手揉¶
　之覺妳癖似消及五六分即用温漿水洗去切須量¶
<pb:KR3e0078_WYG_095-31a>¶
　度不可令消盡恐藥毒損氣也如未消藥先乾即以¶
　温水潤之¶
譚氏殊聖治月裏孩兒妳癖方¶
　　紫河車(草/)人參(各等/分)¶
　右為末用好醋調拍成餅子如大錢大如左畔有癖者¶
　藥貼在左畔脚心用緋帛札乾後見效左右一般使藥¶
食積肚硬而熱於他處或瀉或嘔因飲食過飽飽後即¶
睡而得茅先生用牛黄丸取積後用匀氣散調理常服¶
<pb:KR3e0078_WYG_095-31b>¶
萬靈丸即愈　錢氏消積丸真珠丸(方見/前)¶
快膈消食丸¶
　　砂仁　淨陳皮　三稜　莪荗　神麴　麥蘗(各/半)¶
　　(兩/)浄香附子(另炒/一)¶
　右丸如麻子大食後白湯下看輕重用下積方加製枳殻¶
氣積其候面色黄白不進食腹痛夭矯啼呌利如蟹渤¶
此因榮衛不和二氣乖忤日乆得之　茅先生用萬靈¶
丸匀氣散醒脾散相夾調理¶
<pb:KR3e0078_WYG_095-32a>¶
秘録治小兒氣癖取三稜針作羮粥以米麫為之與乳¶
　母食每日取一束大與兒喫亦得作粥與羮熱食之¶
　治小兒十嵗已下及新生百日無問癎熱無辜痃癖¶
　等皆理之妙不可言¶
中脾積面黄如土色或面帶虛浮臍上㣲痛肚皮熱飲¶
食減少纔食便言臍上及腹中痛所食不化頭㣲熱此¶
因先食硬物或冷物所傷在脾治之先下青金丸(見/前)取¶
下脾中積後用匀氣散醒皮散調理常服健脾散萬靈¶
<pb:KR3e0078_WYG_095-32b>¶
丸即愈¶
驚積曾有時時泄清水如生米汁是受傷而復有積煩¶
悶啾唧常以生嗔名為驚積先解驚後理積解驚五苓¶
散或百解散理積三稜散或烏犀丸及三解散炒神麯¶
生薑煎湯調服醒脾散沉香檳榔丸寧驚化積壮氣和¶
胃仍節冷乳自然平治¶
莊氏紫金丸治大人小兒因驚積聚黏滑毒物在脾胃¶
累曾用藥取不下變成虛中積大人喫食吐逆心腹脹¶
<pb:KR3e0078_WYG_095-33a>¶
滿夜有虛汗日漸瘦惡用薑棗湯下七丸婦人血氣米¶
飲下五丸至七丸小兒驚積體熱困重目不開用黄連¶
甘草桃仁薄荷湯化膩粉一字許下一嵗上三嵗下三¶
丸小兒只可一丸二丸¶
　　蝎稍(三七/個)犀角末　銀末　朱砂(各一/錢)¶
　右研極細末用水面糊為丸菉豆大依前湯使¶
荘氏軟金丸　治驚疳下積聚¶
　　青黛　膩粉　胡黄連　麝香(各二/錢半)寒食面(三/錢)史¶
<pb:KR3e0078_WYG_095-33b>¶
　　君子(三/個)天漿子(三七/個)¶
　右滴水和丸如桐子大每服一丸金銀薄荷湯下¶
劉氏桃紅散　治小兒驚積疳積常服進食面如桃花¶
　　馬牙硝　朱砂　茯苓　人參(各等/分)¶
　右末二嵗服二匙一嵗一匙三嵗亦二匙四五嵗三¶
　匙新汲水入少蜜調下蜜水約盞内三分許¶
湯氏云驚癖須用㠓石藥方可治之¶
虛中積其候渾身㣲熱不思飲食昏昩神緩抱著一似¶
<pb:KR3e0078_WYG_095-34a>¶
睡未覺肚熱足冷者多因吐瀉大病及攻擊之後而得¶
此候茅先生先用青金丸取積後用勻氣醒脾散調理¶
常服萬靈丸保童丸即愈¶
王先生靈砂丹　下虚中積藏府虛滑泄瀉乆經取轉¶
　裏急後重乆積惡痢暴瀉乆不止神效¶
　　通明硇砂(一/錢)顆塊辰砂(通明有墻壁者/二錢半各細研)¶
　右二味衮研極細用黄蠟半兩先於盞内鎔化入去¶
　皮全巴豆三七粒煎候巴豆紫色為度漉豆出細研¶
<pb:KR3e0078_WYG_095-34b>¶
　入前二味再研勻於黄蠟内三分取一再鎔成汁傾¶
　藥入内急攪令勻刮入甆合收之每服暴瀉惡痢旋¶
　㔢三丸如菉豆大濃煎艾湯先呷三五口然後吞下¶
　水瀉冷水吞下如取積每服三丸如梧桐子大濃煎¶
　甘草湯放冷吞下臨卧服其乆積藥隨積下其小可¶
　不動便安¶
　按既是虛即不宜用峻劑取積仍須用四君子益黄¶
　散之類相兼服之¶
<pb:KR3e0078_WYG_095-35a>¶
實積其候大便不通風毒瘡癤喉閉痒腮咽中涎響茅¶
先生先用奪命散(急/驚)吐下熱涎後用匀氣散醒脾散調¶
理常服牛黄膏天竺黄散(並實/熱)鎮心丸即愈¶
積痛仲陽云積痛口中氣温面色黄白目無精光或白¶
睛多及多睡畏食大便酸臭者當磨積而痛自除宜下¶
積丸甚者白餅子下之後和胃氣用白术散(渇/)小沉香¶
丸感應丸治之又有食積肚痛有熱者芍藥甘草湯(腹/痛)¶
加乾葛吐者加半夏生薑或加枳實亦効¶
<pb:KR3e0078_WYG_095-35b>¶
小沉香丸　和中順氣進食消痰¶
　　砂仁　蓬荗(各四/錢煨)香附子(去毛炒一/兩八錢)舶上丁香皮¶
　　(二兩/四錢)沉香(六/錢)甘松(去土三/兩六錢)益智仁(㣲炒一/兩二錢)甘草(炙/一)¶
　　(兩四/錢)¶
　右餅和丸如桐子大每服三四十丸食後薑湯下¶
積寒熱良方妙香丸　治小兒虛中積潮發寒熱心腹¶
　脹滿疼痛　辰砂(一/兩)牛黄　生龍腦　麝香(各二/錢半)金¶
　　箔(十四/片)粉霜　膩粉(各一/錢)黄蠟(二/兩)巴豆(肥者一百/二十粒)¶
<pb:KR3e0078_WYG_095-36a>¶
　右丸如彈子大量虛實加減龍腦漿水下夜半後服¶
　藏虛即以龍腦米飲下每服三丸如小豆欲藥勢緩¶
　即按令扁疾堅者加至十丸皆以針刺作數孔以行¶
　藥力小兒取積丸如菉豆治小兒吐逆尤效此藥最¶
　下胸中煩及虚積¶
嬰孺治小兒自下後得寒熱血結成癖氣在左脇下或¶
　寒飲或冷食積聚氣動胸心留熱不下食飲闇瘦宜¶
　先服少飲子散氣下食後服紫雙丸去宿積自充溢¶
<pb:KR3e0078_WYG_095-36b>¶
也飲子方¶
　　柴胡　茯苓　人參　白米　鼈甲(醋塗炙香/熱各半兩)¶
　右切如豆大水二升煎五合空心分温三四服相去¶
　如人行一二里乆再服(食粥/将息)¶
痃癖茅先生論小兒生下五個月日上至七嵗有結癖¶
在腹成塊如梅核大來去或如卵大常呌疼痛者亦分¶
數類在左脇下痛者名痃氣在右脇下痛者名癖氣下¶
蓬莪荗散夾建脾飲(不乳/食)與服即愈如見面黑眼直視¶
<pb:KR3e0078_WYG_095-37a>¶
瀉黑血鼻口冷手足冷不進食者死　錢氏論小兒病¶
癖由乳食不消伏在腹中乍涼乍熱飲水或喘𠻳與潮¶
熱相類不早治必成疳以其有癖故令兒不食致脾胃¶
虛而熱發故引飲過多即蕩滌腸胃亡失津液胃不能¶
傳化水穀其派沉細益不食脾胃虚衰四肢不舉諸邪¶
遂生鮮不瘦而成疳矣　論癖為潮熱云曹宣德子三¶
嵗面黄時發寒熱不欲食而飲水及乳不止衆醫以為¶
潮熱用牛黄丸麝香丸不愈及以止渇乾葛散服之反¶
<pb:KR3e0078_WYG_095-37b>¶
吐錢曰當下白餅子(見/前)後補脾乃以消積丸磨之(見/前)此¶
乃癖也後果愈何以故不食但飲水者食伏於管内不¶
能消致令發寒服止渇藥吐者以藥衝癖故也下之即¶
愈　仁齋曰癖者血膜包水側僻於脇旁時時作痛也¶
惟癖為能發潮為能生寒熱故瘧家中脘多畜黄水日¶
乆而復結癖寒熱不已有是疾者以此小兒藏府和平¶
榮衛調暢則津液自然流通縱使多飲水漿不能為病¶
惟乳哺失調三焦關隔以致水飲停滯腸胃不能宣通¶
<pb:KR3e0078_WYG_095-38a>¶
如冷氣搏之則結聚而成癖輕者用積滯木香丸重者用¶
取癖丸　曽氏曰嬰兒始生禀賦未完失於襁褓之不¶
謹乳哺之不節外為六淫侵襲内因五藏氣虛冷積乆¶
停於脾不能尅化結成癖塊突於脇下或左或右俗曰¶
龜&KR0146;其疾皆因積滯藴作致有寒熱或腹肚疼痛或晝¶
涼夜熱治療之法氣實者亦須温正胃氣後用烏犀丸¶
或水晶丹下之如過二三次即以稀粥略止候所作形¶
證消盡方投補益之劑氣虛者先與調脾胃固真元神¶
<pb:KR3e0078_WYG_095-38b>¶
色稍正飲食進多如前法下之若太虛甚用三稜散化¶
癖丸漸消之順適隂陽以平為期然先補後瀉行迎奪¶
之法則取去陳寒冷積若面黄唇白髪&KR0390;肌瘦乃虚極¶
不可輕下但徐徐用藥消化調理為上若兒小者更令¶
乳母常服藿香飲使藥從乳過亦少助也¶
茅先生蓬莪荗散　主小兒痃氣一切氣疾¶
　　蓬莪荗　青橘皮　益智(各半/兩)木香(二錢/半)糯米(一/兩)¶
　右為末每服一大錢用陳米飲調下日進四服¶
<pb:KR3e0078_WYG_095-39a>¶
聖惠鼈甲散¶
　　用鼈甲(一枚塗醋炙/令黄去裙襴)　右𢷬細羅為末每服一錢¶
　以童子小便一小盞煎至五分量兒大小分減服之¶
　日三服神效¶
化癖丸(曽/氏)主癖結氣塊在脇之間日乆不化乍寒乍熱¶
　府藏不調米谷不消哽氣喘促胸腹滿悶及理丁奚¶
　哺露¶
　　南木香　陳皮(去/白)莪荗(炮/剉)三稜(炮/剉)青皮(巴豆九粒/去皮膜心)¶
<pb:KR3e0078_WYG_095-39b>¶
　　(㣲炒去/巴豆)枳殻(去穰/䴸炒)檳榔(七味各/半兩)白术　丁香(二味/各二)¶
　　(錢/)細辛(燒存性/四錢)¶
　右除木香梹榔丁香不過火餘七味焙同前三味為¶
　末麯糊丸作麻仁大每服十五丸至二十一丸清米¶
　湯空心下有寒熱往來以柴胡飲間服忌油膩生冷¶
木香丸　治吐乳瀉乳其氣酸臭由啼呌不已以乳與¶
　兒停滯不化是為乳積肚硬熱渇吐瀉由飲食無度¶
　過飽即睡是為食積腹痛啼呌利如蠏渤由觸忤其¶
<pb:KR3e0078_WYG_095-40a>¶
　氣榮衛不和淹延日乆是為氣積瘧後肚内結癖成¶
　塊¶
　　木香　蓬荗　砂仁　青皮(去/白)硃砂(研/細)代赭石(研/各)¶
　　(二/錢)大丁香　川巴豆肉(紙壓去油/各一錢)¶
　右為細末和勻飛白麪為丸麻子大每服二三丸乳¶
　傷乳汁下食傷米飲下¶
取癖丸　峻劑非實積危甚不用¶
　　甘遂(㣲/炒)芫花(炒/)牽牛(半炒半生/研取末)辣桂　蓬荗　青¶
<pb:KR3e0078_WYG_095-40b>¶
　　皮(去/穰)木香　桃仁(浸去/皮炒)五靈脂(各二/錢)¶
　右為細末入去油巴豆一錢研和十分細飛麪糊丸¶
　麻子大每服一二丸薑蜜湯灌下泄後冷粥補和胃¶
挨癖丸　治乳癖穀積中塊痛¶
　　木香　青皮(去/穰)蓬荗　代赭石(火煆醋/淬細研)生地黄(各/三)¶
　　(錢/)巴豆(壓去油/盡一錢)¶
　右為細末醋麪糊丸麻子大每服二丸食後薑湯下¶
外臺必效療大人小兒癖方¶
<pb:KR3e0078_WYG_095-41a>¶
　右取車下李仁微湯退去皮及雙仁與乾麵相半搗¶
　之為餅如猶乾和淡水如常搜麫大小一如病人手¶
　掌為兩餅㣲炙使黄勿令至熟空肚食一枚當快利¶
　如不利更食一枚或飲熱粥汁即利以大利為度至¶
　午後利不止即以醋飯止之利後當虛病未盡者量¶
　力一二日更盡一服以病盡為限小兒亦以意量之¶
　不得食酪及牛馬肉無不効但病重者李仁與麫相¶
　半輕者以意減之後服者亦任量力頻試差神効¶
<pb:KR3e0078_WYG_095-41b>¶
聖惠前胡丸　治小兒癖氣腹痛¶
　　前胡　桔梗(各去/蘆)赤芍藥　赤茯苓　枳殻　川¶
　　大黄　當歸　郁李仁(去皮㣲炒/各半兩)鼈甲(一兩炙/令黄)¶
　右件搗羅為末錬蜜和丸如菉豆大三嵗兒每服空¶
　心以粥飲化破五丸服量兒大小加減¶
嬰孺治小兒閃癖身體壮熱頻服冷藥冷氣漫心成癖¶
　下焦乂冷腸結大便難方¶
　　茯苓　川芎　鼈甲(炙/)枳殻(炙/)芍藥(各二/分)柴胡(四/分)¶
<pb:KR3e0078_WYG_095-42a>¶
　右剉以水一大升三合煎至三合空心為二服去如¶
　人行五六里再服忌莧子¶
朱氏知母丸　治小兒腹痛不調兼癖氣¶
　　知母(六/分)鼈甲(炙四/分)牡蠣　枳殻(䴸炒各/三分)大黄(十二/分紙)¶
　　(裹煨/熟)¶
　右件為末蜜丸如菉豆大米飲下五丸大人以意分¶
　減服¶
治七八嵗兒多睡或時壮熱日加羸瘦身雖不痛有時¶
<pb:KR3e0078_WYG_095-42b>¶
　痢膿嘔逆不食是癖氣之候其疾似瘧疾人多不識¶
　此患方¶
　　柴胡　黄芩(各一/分)枳殻(炒兩/片)甘草　知母　芍藥¶
　　(各二/分)大訶梨勒(煨取皮一個/小者用二個)¶
　右件為末水一盞煎服¶
針灸小兒癖氣乆不瘥者灸中脘一穴章門二穴各七¶
壮章門在大横外直臍季脇肋端側卧曲上足伸下足¶
舉臂取之　中脘在上脘下一寸臍上四寸居心蔽骨¶
<pb:KR3e0078_WYG_095-43a>¶
與臍之中從&KR1075;骭下取病人四指定穴併灸臍後脊骨¶
中二七壮無不驗¶
　　　渇¶
潔古論渇有三種　一者實熱積於心脾煩躁大渇引¶
飲宜白虎湯謂不因吐瀉大病忽然而作　二者因乆¶
病或取轉過度致脾虚引飲宜白术散　三者因患濕¶
熱病熱結膀胱小便不利大渇引飲有表裏証者宜五¶
苓散主之　百問云小兒唇紅如丹即發渇紅甚焦黑¶
<pb:KR3e0078_WYG_095-43b>¶
則危篤若三焦虛煩作渇者用三黄湯傷寒後唇口焦¶
者用白虎湯竹葉湯瀉痢作渇者用四苓散之類常治¶
暑積心脾煩渇引飲者用白虎湯下利脾虚作渇用七¶
味白术散熱結膀胱小便秘渇者用五苓散上焦虛熱¶
者用四君子湯膏梁積熱者用清胃散脾胃積熱者用¶
瀉黄散中氣虛熱者用異功散腎水虛熱者用六味丸¶
其餘疳証發熱各詳本証胎禀所致者當各審其因若¶
誤用寒涼降火脾胃復傷則腹脹而為敗証矣¶
<pb:KR3e0078_WYG_095-44a>¶
實熱白虎湯(發熱/)¶
三黄湯¶
　　黄芩　黄連　黄蘖(各等/分)　用水煎服¶
聖惠黄連散　治小兒心肺積熱渇不止咽喉乾痛¶
　　黄連(去/鬚)射干　川升麻　白茯苓　麥門冬(去心/焙)¶
　　𤣥參　甘草(炙㣲/赤剉)桑根白皮　黄芩(各半/兩)¶
　右藥搗羅為散每服一錢以水一小盞入青竹葉¶
　七片煎五分去查入蜜半合更煎一兩沸放温時時¶
<pb:KR3e0078_WYG_095-44b>¶
　與兒呷之¶
麥門冬散　治小兒心肺熱壅口渇不止¶
　　麥門冬(去/心)梔子仁　犀角(屑/)知母　甘草(炙/)黄芩¶
　　(各半/兩)¶
　右為散每服一錢水一盞入竹葉七片煎五分不計¶
　時候服亦可量兒大小分減服¶
聖惠銀飲子　治小兒熱渇不止¶
　　銀(五/兩)　石膏　寒水石　蠶蛹蠒(各二/兩)¶
<pb:KR3e0078_WYG_095-45a>¶
　右藥以水三升入銀石三味煎一升去銀石次下蛹蠒¶
　煎七合去滓每服半合不計時候温服之量兒大小¶
　加減¶
&KR0797;藪根散　治小兒熱渇不止煩悶¶
　　&KR0797;&KR0803;根(三分/半)黄芩　知母(各半/兩)¶
　右搗羅為散每服一錢以水一小盞入小麥粟米一¶
　百粒煎五分去查不計時温服量兒大小以意加減¶
又方¶
<pb:KR3e0078_WYG_095-45b>¶
　　&KR0797;蔞根(三/分)黄芩(半/兩)小麥¶
　右以水三盞煎一盞去查不計時服量兒大小加減¶
又方¶
　　生葛汁　竹瀝(各二/合)¶
　右件汁相和令匀不拘時服半合量兒大小加減¶
茅先生胡黄連散　治小兒諸渇及疳渇解諸般熱¶
　　胡黄連　麥冬　乾葛　𤣥參甘草(炙/)枇杷¶
　　葉(炙去/毛)¶
<pb:KR3e0078_WYG_095-46a>¶
　右各等分為末每服一錢水七分一盞薑一片同煎¶
　五分後放蜜三五滴同煎至四分温服¶
虚熱聖惠蘆根散　治小兒壮熱不止¶
　　蘆根　黄蓍　人參　甘草(炙/)麥門冬　知母(各/半)¶
　　(兩/)¶
　右件麤羅為散每服一錢以水一小盞入竹葉七片¶
　粟米一百粒煎至五分去查不計時候温服量兒之¶
　大小以意加減¶
<pb:KR3e0078_WYG_095-46b>¶
嬰孺麥門冬湯　治小兒夏天服藥大下後胃中虛熱¶
　渇欲飲水¶
　　麥門冬　甘草　龍骨(各四/分)枳實　黄芩　茯苓¶
　　人參(各三/分)¶
　右以水四升煮取一升半為三服服此湯後渇不差¶
　取水芹煮濃汁飲之間湯服之甚者恣意與之服¶
蘆根飲子　治小兒肚熱渇兼吐不止¶
　　生蘆根(切五/合)淡竹青皮　人參(各八/分)桔梗(五/分)知母¶
<pb:KR3e0078_WYG_095-47a>¶
　　(十/分)粟米(三/合)¶
　右以水五升煮之一升半量兒大小與之服¶
&KR0797;&KR0803;湯　治小兒熱渇或吐下後虛熱渇¶
　　&KR0797;&KR0803;(五/分)黄芩(三/分)知母　蘆根(各二/分)生米(二/合)麥門冬¶
　　(三/合)¶
　右切以水五升煮二升如飲漿水度服之¶
脾虚錢氏白术散¶
　　人參(切去/頭)白术　木香　白茯苓(去/皮)甘草(剉/炒)藿香¶
<pb:KR3e0078_WYG_095-47b>¶
　　葉(各一/兩)乾葛(二兩/剉)¶
　右為麤末每服一錢至二錢水煎温服多飲之無時¶
海藏云治發渇四君子加乾葛枇杷葉(先以棗湯煮/過炙乾用)各¶
　等分入木𤓰少許同煎服亦治虛渇法也¶
濕熱五苓散(方見/驚)¶
小方脉論小兒渇病喫水太多腹脹泄瀉此病得之心¶
藏熱心與小腸合小腸亦受熱小腸既熱其氣上行奔¶
胃口致孩子喫水其水待奔小腸被小腸氣熱滲泄不¶
<pb:KR3e0078_WYG_095-48a>¶
及轉入大腸如治之先下淋藥後下涼心藏藥然後止¶
渇乃效　按此亦五苓散證也¶
小方脈論治渇先下淋藥方¶
　　鬱金　滑石(各一/兩)旱連子(半兩/)¶
　右件為末每服半錢煎葱湯調下急進三服涼心藥¶
小方脈論欲止渇次涼心藏藥方¶
　　烏賊魚骨　海浮石(各一/兩)蒲黄(炒半/兩)¶
　右末每半錢用枇杷葉煎湯下¶
<pb:KR3e0078_WYG_095-48b>¶
　　　黄疸¶
錢乙論黄相似云身皮目皆黄者黄病也身疼&KR0008;背强¶
大小便澀一身盡黄面目指爪皆黄小便如屋塵色看¶
物皆黄渇者難治此黄疸也二証多病於大病後别有一¶
証不用病後身微黄者胃熱也大人亦同又有面黄腹大¶
食土渇者脾疳也又有自生而身黄者胎疸也古書云諸¶
疸皆熱也深黄者是也若淡黄兼白者胃怯胃不和也¶
　難知云色如熏黄乃濕病也一身盡痛　色如橘子¶
<pb:KR3e0078_WYG_095-49a>¶
黄者黄病也身不痛　乾黄燥也小便自利四肢不沉¶
重渇而引飲者梔子檗皮湯　濕黄脾也小便不利四¶
肢沉重似渇不欲飲者大茵蔯湯　大便自利而黄者¶
茵蔯梔子黄連三物湯　往來寒熱一身盡黄者小柴¶
胡加梔子湯　潔古云陽黄則大小便赤澀身熱是脾¶
土與心火相搏為陽病法當先利小便後下大便　隂¶
黄則清便自調面目及身黄四肢冷是脾虛不能制腎¶
水當用益黄散下使君子丸(益黄散方見脾史/君子丸方見疳)　凡治¶
<pb:KR3e0078_WYG_095-49b>¶
黄病腹脹當用茵蔯蒿湯調下五苓散若欲利小便去¶
大黄欲利大便則加大黄之類有陽証可服謂面赤飲¶
水者是也　湯氏云身疼&KR0008;背疼大小便澀皮膚面目¶
齒爪皆黄小便如屋塵色利者易治澀者難治宜服五¶
苓散加茵蔯煎湯調又宜服導赤散加茵蔯煎或身熱¶
宜服小柴胡湯甚者服承氣湯　曾凡黄病者不可一¶
㮣而論標本不同証治亦異乃脾胃氣虛感受濕熱鬱¶
於腠理淫於皮膚藴積成黄熏發於外故有此證或脾¶
<pb:KR3e0078_WYG_095-50a>¶
胃虛弱内因癥癖攻之而成然疳瀉亦主皮黄髪竪肚¶
大青筋肌肉消瘦外無色澤身必發黄此又本於疳病¶
而作致有是證治法若感濕熱而得身黄如烟熏之色¶
以㕮咀五苓散加麻黄水薑煎投汗之即愈或用茵蔯¶
蒿湯調下五苓散亦好　若得於疳癖者其形如黄土¶
相類以醒脾散(慢/驚)化癖丸(積/)醒脾快胃磨積理疳胃氣¶
既和飲食倍進運化精㣲榮養百骸灌溉臟腑五色各¶
見於本部精華乃形於面貌其黄自除　薛經曰中央¶
<pb:KR3e0078_WYG_095-50b>¶
黄色入通於脾故黄疸者脾之色也夫人身之神貴於¶
藏而黙用見於外則内虛矣其証皆因脾氣有虧運化¶
失職温熱留於肌膚發而為疸錢仲陽所謂身痛背强¶
二便澀滯遍身面目爪甲皆黄是也小便褐色者難治¶
療法宜固脾為先如專用尅伐寛中澹泄利水之藥則¶
鮮有不至危者矣若初生及百日半年之間不因病而身¶
黄者胃熱胎黄也腹大食土為脾疳兼作渇飲冷者用¶
瀉黄散(脾/)小便不利者茵蔯湯病後發黄肢體浮腫者¶
<pb:KR3e0078_WYG_095-51a>¶
用白术散(渇/)清便自調肢冷嗜卧者益黄散(脾/)身澹黄¶
白者調中丸(腹/痛)及補中益氣湯(虚/熱)加茵蔯身熱膈滿肌¶
膚面目皆黄者加減瀉黄散辨其所以若閉目壮熱多¶
哭不已大小便赤澀口中熱氣者廼妊娠厚味胎毒之¶
候也母子並服生地黄湯(胎/黄)仍忌酒麫五辛熱物設不¶
自慎悞傷脾土急則變為驚風吐瀉緩則肢體浮腫小¶
便不利眼目障閉多成疳疾矣又有脾虛發黄者當於¶
脾胃中求之¶
<pb:KR3e0078_WYG_095-51b>¶
陽黄諸方茵蔯湯　治陽明病發熱汗出者此為熱越¶
　不能發也但頭汗出身無汗齊頸而還小便不利渇¶
　引水漿者此為瘀熱在裏身必發黄傷寒七八日身¶
　黄如橘色小便不利腹㣲滿者宜此¶
　　茵蔯蒿(嫩首/一兩)大黄(三錢/半)梔子(大者/三枚)¶
　右以水一大盞先煎茵陳次内二味煎八分去滓服日¶
　三服小便當利如皂角汁狀色正赤一宿腹減黄從¶
　小便中去也量大小加減¶
<pb:KR3e0078_WYG_095-52a>¶
梔子檗皮湯　治傷寒身黄發熱¶
　　梔子(八/枚)黄檗(一/兩)甘草(半兩/炙)¶
　右剉散每服二錢煎六分去滓温服¶
犀角散　治小兒黄疸一身盡黄¶
　　犀角(鎊二/兩)茵蔯　乾葛　升麻　龍膽草　生地¶
　　黄(各半/兩)寒水石(七錢/半)¶
　右水煎服　一方治小兒忽發黄葛根搗汁和蜜服¶
連翹赤小豆湯　治小兒傷寒發黄身熱¶
<pb:KR3e0078_WYG_095-52b>¶
　　麻黄(去/節)連翹　甘草　生薑　赤小豆　生梓白¶
　　皮(各二/兩)杏仁(四十/一個)大&KR0037;(十二/枚)¶
　右剉散白水煎　又方生小麥苗搗汁服之立效¶
羅謙甫治一小兒季夏身體蒸熱胸膈煩滿皮膚如漬¶
橘之黄眼中白睛亦黄筋骨痿弱不能行立此由季夏¶
之熱加以濕氣而蒸熱搏於經絡入於骨髓使臟氣不¶
平故脾遂乗心濕熱相合而成此疾也盖心火實則身¶
體蒸熱胸膈煩滿脾濕勝則皮膚如漬橘之黄有餘之¶
<pb:KR3e0078_WYG_095-53a>¶
氣必乗已所勝而侮不勝是腎肝受邪而筋骨痿弱不¶
能行立内經言脾熱者色黄而肉蠕動又言濕熱成痿¶
信哉斯言也所謂子能令母實實則瀉其子也盖脾土¶
退其本位腎水得復心火自平矣又内經曰治痿獨詳¶
於陽明正謂此也加減瀉黄散主之¶
加減瀉黄散方　此藥退脾土復腎水降心火¶
　　黄連　茵蔯(各五/分)黄芩　山梔　茯苓(各三/分)澤瀉¶
　　(二/分)黄栢(三/分)¶
<pb:KR3e0078_WYG_095-53b>¶
　右作一服煎六分熱服食後一服減半五日再服而愈¶
　經云土位之主其瀉以苦又云脾苦濕急食苦以燥¶
　之故用黄連茵蔯之苦寒除濕熱為君腎欲堅急食¶
　苦以堅之所以黄檗之苦辛寒强筋骨為臣濕熱成¶
　煩以苦瀉之故以黄芩山梔子之苦寒止煩滿為佐¶
　濕淫於内以淡泄之故以茯苓澤瀉之甘淡利小便¶
　導濕為使也¶
張涣蘆根散　治黄病¶
<pb:KR3e0078_WYG_095-54a>¶
　　蘆根(一兩/剉)茵蔯　山梔子　黄芩　甘草(四味各/半兩)¶
　右件搗羅為細末每服一錢水八分入薄荷三葉煎¶
　至五分去滓放温服¶
子芩散　治黄病¶
　　黄芩　𤓰蔞根　茯神(各一/兩)甘草　胡黄連(各半/兩)¶
　右件為細末每服一錢水八分煎五分去滓温服¶
茵蔯湯　治小兒發黄等病身如橘色¶
　　山茵蔯　山梔子仁(各一/兩)川大黄　川芒硝　木¶
<pb:KR3e0078_WYG_095-54b>¶
　　通　寒水石(各半/兩)　右煎服法同前¶
三黄散　治小兒黄疸之症¶
　　川大黄(剉㣲炒/一兩)黄芩　黄連(去鬚各/半兩)¶
　右煎法同前食後服¶
雙連丹　治疸病¶
　　川黄連(去/鬚)胡黄連(各一/兩)¶
　右搗羅為末用黄𤓰一枚去穰留一小盖子入二藥¶
　末以盖子盖定用麪裹漫火燒令麪焦去麪搗如菉¶
<pb:KR3e0078_WYG_095-55a>¶
　豆大每服七粒至十粒温水下量兒大小以意加減¶
隂黄諸方當歸散(見悲哭門/夜啼條)¶
當歸丸　治小兒冷熱不調大便青黄心腹多痛或腹¶
　中氣滿或時嘔逆不欲飲食(加枳殻/尤妙)¶
　　當歸　白芍藥　人參　川芎(各三/錢)甘草(炙/)白术¶
　　(各半/兩)¶
　右為末水煮麫糊為丸如麻子大三嵗兒每服十丸¶
　粥飲下日三服量大小加減冷甚加陳皮¶
<pb:KR3e0078_WYG_095-55b>¶
小半夏湯　治黄疸小便色不異欲自利腹滿而喘者¶
　不可除熱熱去必&KR0938;¶
　　半夏(湯洗/七次)¶
　右剉散每服三錢水一盞薑十片煎七分去滓温服¶
渗濕茯芩滲濕湯　治小兒黄疸寒熱嘔吐而渇欲飲¶
　水身體面目俱黄小便不利不得安卧不思飲食¶
　　茯苓(五/分)澤瀉(三/分)茵蔯(六/分)豬苓　黄芩　山梔　黄¶
　　連防己　白术　蒼术　陳皮青皮　枳殻(各二/錢)¶
<pb:KR3e0078_WYG_095-56a>¶
　右㕮咀水煎徐徐温服¶
消食消食丸　治小兒脾胃不和常服寛中快氣消乳¶
　食正顔色¶
　　&KR1190;砂仁　陳皮　三稜　蓬荗　神麴(炒/)麥芽(炒/)¶
　　香附子(米泔/浸炒)枳殻　檳榔　烏梅(各半/兩)丁香(二錢/半)¶
　右為末麵糊丸菉豆大食後紫蘓湯下二三十丸¶
丹溪治小兒吐瀉黄疸方¶
　　三稜　蓬荗　青皮　陳皮　神麯　麥芽　黄¶
<pb:KR3e0078_WYG_095-56b>¶
　　連　甘草　白术　茯苓(各等/分)¶
　右為末温熱水調服若傷乳食吐瀉加山查時氣¶
　吐瀉加滑石發熱加薄荷¶
和胃淡黄白者胃不和也平胃散(不乳/食)調中丸(腹痛/)渇¶
　者白术散(渇/)¶
搐鼻瓜蒂散　治小兒忽發心滿堅硬脚手心熱變為¶
　黄疸不急治則殺人¶
　　瓜蒂(七/枚)赤小豆(七/粒)&KR0008;米(七/粒)¶
<pb:KR3e0078_WYG_095-57a>¶
　右為末用一匙吹兩鼻内令黄水出餘未盡水調服¶
　之得吐出黄水即愈一方瓜蒂一兩赤小豆(四兩/為末)每一¶
　錢温湯調服後即卧當吐清黄汁為效虛者不宜服¶
千金翼秦王九疸散兼治大人小兒方¶
　胃疸食多喜飲梔子仁主之　心疸煩心心中熱茜¶
　根主之　腎疸唇乾葶藶子主之(熬/)　脾疸尿赤出¶
　少惕惕恐&KR0797;&KR0803;主之　膏疸飲水尿多秦椒瓜蒂主¶
　之(椒汁膏/一作肺)　舌疸渇而數便鍾乳主之　肉疸小便¶
<pb:KR3e0078_WYG_095-57b>¶
　白凝水石主之　髓疸目深多嗜卧牡蠣澤瀉主之¶
　　肝疸胃熱飲多水激肝白术主之¶
　右一十一味等分隨病所在加半搗篩為散飲服五¶
　分分日三稍稍加至方寸寸兒小者量與之¶
黑疸千金翼治大人小兒黄疸變成黒疸醫所不能治¶
　方¶
　右用土瓜根搗汁一升頓服之病當從小便出小兒¶
　分減服葛氏亦治小兒四嵗發黄者¶
<pb:KR3e0078_WYG_095-58a>¶
千金翼治大人小兒黄黒疸等方¶
　　當歸(三/兩)桂心(六/兩)乾棗(十七枚/去核)麥門冬(一/升)大黄(一/兩)茵¶
　　蔯　黄芩　黄茋(一本/無)乾薑　茯苓　芍藥　黄¶
　　連　石膏(碎/)人參　甘草(各二/兩)¶
　右㕮咀以水一斗煮取三升半分四服小兒減服¶
千金翼赤苓散主黒疸身皮大便皆黒通治大人小兒¶
　　赤小豆(三十/枚)茯苓　女萎(各六/銖)雄黄(一/銖)瓜丁(四/銖)甘¶
　　草(二/銖)¶
<pb:KR3e0078_WYG_095-58b>¶
　右六味以水三升煮豆茯苓取八合搗四味為散和¶
　半錢錢服之須臾當吐吐則愈亦主一切黄小兒服¶
　半字字¶
　　　滯頤¶
巢氏論滯頤之病是小兒多涎唾流出漬於頤下此由¶
脾冷液多故也脾之液為涎脾氣冷不能收制其津液¶
故冷涎流出滯漬於頤也　按内經云舌縱涎下皆屬¶
於熱而此專屬脾冷亦一偏之見張渙處冷熱各二方¶
<pb:KR3e0078_WYG_095-59a>¶
為得之然以流出為冷不流出為熱恐亦未確¶
張涣濕脾丹　治脾冷病¶
　　丁香　木香(各一/兩)半夏(一兩用生薑六兩/同搗細炒令黄)青橘皮¶
　　　白术　乾薑(微炒各/半兩)¶
　右為末蜜和如黍大每服十粒米飲下量兒大小加減¶
温胃散　治脾冷流涎¶
　　丁香(一/兩)肉豆蔲　半夏(白&KR0552;水/浸炒黄)白术　乾薑　甘¶
　　草　人參(去蘆頭/各半兩)¶
<pb:KR3e0078_WYG_095-59b>¶
　右為末每服一錢入生薑三片煎五分去滓食前温服¶
金朱丹　治脾熱多涎¶
　　金箔(二十/片研)朱砂(細研/水飛)半夏(湯浸七/遍取末)天南星(牛胆製/取末各)¶
　　(一/兩)白茯苓(取/末)石膏(細研水飛/各半兩)¶
　右件細研用生薑自然汁和如黍米大每服十粒煎¶
　人參湯下乳後¶
牛蒡丹¶
　　牛蒡子(一/兩)鬱金　川朴硝　枳殻(麩炒/去穰)皂子(炒各/半兩)¶
<pb:KR3e0078_WYG_095-60a>¶
　右藥五味搗羅為極細末用生薑汁打白麪糊丸如¶
　黍米大每服十粒煎人參湯吞下量兒大小加減¶
千金治小兒口中涎出方¶
　以白羊屎内口中¶
又方¶
　以東行牛口中沬塗口中及頤上¶
又方¶
　桑白汁塗之差¶
<pb:KR3e0078_WYG_095-60b>¶
　　　大小便不通¶
翰林待詔楊大鄴問小兒大小便秘澀者為何答曰乳¶
食失度使之四大不調滋味有貪遂乃五藏受病甘甜¶
聚食鹹酸滯涎食滯留結於胃腸風壅漬癖於心肺氣¶
脈不順水穀不行雖不逆於上焦即秘結於下部小兒¶
不知疼痛莫説因由驚啼呌以頻頻但怒脹而不乳不¶
知孩兒痛刺連臍則面色青黄但按脉息與治若不見¶
病源只依外變用藥安能尅效　百問調理嬰孩傷寒¶
<pb:KR3e0078_WYG_095-61a>¶
體熱頭目昏沉不思飲食夾驚夾食寒熱大小便閉澀¶
不通煩躁作渇冷汗妄流夾積傷滯膈滿脹急青黄體¶
瘦日夜大熱及療傷風傷暑驚癎客忤腎藏疳氣等熱¶
並宜脫甲散主之(傷寒/)亦可服大連翹湯(痘便/秘)加大黄¶
神芎治小兒驚風積熱大小便澀滯其效尤速又掩臍¶
法用連根葱一莖不洗帶泥土生薑一塊淡豆豉二十¶
一粒鹽二匙同研爛揑餅烘熱掩臍中以綿札定良乆¶
氣透自通不然再换一劑¶
<pb:KR3e0078_WYG_095-61b>¶
神芎丸　治風熱壅滯頭目昏眩口舌生瘡牙齒疳蝕¶
或遍身瘡疥咬牙驚惕怔忡煩躁多渇或大小便澀滯¶
或積熱腹滿驚風潮搐並皆治之¶
　　大黄(生/)黄芩(各二/兩)生牽牛末(一/兩)滑石(四/兩)黄連　薄¶
　　荷葉　川芎(各半/兩)　一方加蒲黄止血證用¶
　右為細末滴水丸如桐子大每服四五十丸食後温水下¶
錢氏郁李仁丸　治襁褓小兒大小便不通并驚熱痰¶
　實欲得溏動者¶
<pb:KR3e0078_WYG_095-62a>¶
　　郁李仁(去/皮)川大黄(去麤皮取實者剉酒浸半/日控乾炒為細末各一兩)滑石¶
　　(半兩/研細)¶
　右先將郁李仁研成膏和大黄滑石丸如黍米大量¶
　大小與之以乳汁或薄荷湯下食前¶
犀角丸　治小兒風熱痰實面赤大小便秘澀三焦邪¶
　熱腑臟藴毒疎導極穏¶
　　生犀(末一/分)人參(去鬚/切)枳實(去瓤/炙)檳榔(各半/兩)黄連(一/兩)¶
　　大黄(二兩酒浸切片以巴豆去皮一百個貼在大/黄上紙褁飯上蒸三次切炒令黄焦去巴豆)¶
<pb:KR3e0078_WYG_095-62b>¶
　　(不/用)　右為細末鍊蜜為丸如麻子大每服一二十¶
　丸臨卧熱水下未動加丸數亦治大人(孕婦/無損)¶
惠眼芍藥散　治大小便下藥不通者¶
　　芍藥　大黄　甘草(炙/)當歸　朴硝¶
　右為末每服一錢水一盞瓦器中煎半盞去滓服即通¶
吉氏治大小便不通方¶
　　甘草節(炮/)槐花(洗各/一兩)¶
　右末每服一錢茶半錢温湯下¶
<pb:KR3e0078_WYG_095-63a>¶
又方¶
　　滑石(一大/錢)灯心(一/握)¶
　右水煎温服　子母秘録用蜂房燒末酒服一錢日再¶
揜臍法¶
　　海螄(四十/九個)葱根(帶土/七個)黒豆(七/個)鹽(少/許)¶
握宣丸　治小兒便難燥結或復澀藥腹脹悶亂命在¶
　須臾可用此丸不移時大小便自利¶
　　巴豆(一錢/半)硫黄　良薑　附子　檳榔　甘遂(各/等)¶
<pb:KR3e0078_WYG_095-63b>¶
　　(分/)¶
　右為細末粟米飯和丸如菉豆大用椒湯洗小兒男¶
　左女右手握之用綿褁定看行數多少置藥洗去不¶
　用即止¶
千金灸法小兒大小便不通灸兩口吻各一壯¶
　　　大便不通¶
百問小兒大便秘乃是肺家有熱在裏流入大腸以致¶
秘結不通乃實熱也當以四順清涼飲(熱/)加柴胡熱甚¶
<pb:KR3e0078_WYG_095-64a>¶
者加山梔黄芩流利之其表裏俱熱者面黄頰赤唇燥¶
口乾小便赤澀大便焦黄無汗者先解表以柴胡散(傷/寒)¶
汗之解後大便秘或肚疼者以清涼飲大柴胡湯承氣¶
湯(並熱/)皆可下之積食者神芎丸尤妙　薛因乳母或¶
兒膏梁積熱及六淫七情鬱火傳兒為患者用清邪解¶
鬱之劑禀賦怯弱早近色慾大便難而小便牽痛者用¶
滋補肺腎之劑褚氏遺書云男子精未滿而御女以通¶
其精則四體有不滿之處異日有難狀之疾老人隂已¶
<pb:KR3e0078_WYG_095-64b>¶
痿而思色以降其精則精不出而内敗精已耗而復竭¶
之則大小便牽痛如淋今童子即有此患益見今人所¶
禀與古人大徑庭矣人之氣血厚薄既殊而醫之用藥¶
療法又豈可泥執古方而無加減之變乎　一小兒食¶
粽停滯大便不通痛不可忍手足發搐用大柴胡湯調¶
酒麯末一錢下滯穢甚多作嘔不食用五味異功散加¶
升麻柴胡而愈　一小兒大便不通審乳母飲食厚味¶
所致用清胃散以治母熱兒間飲以一二匙而愈後乳¶
<pb:KR3e0078_WYG_095-65a>¶
母感寒腹痛食薑酒之物兒大便秘結兼便血仍用清¶
胃散每日數匙而愈　一小兒因乳母暴怒大便不通¶
兒亦患之兼用加味小柴胡湯先用保和丸二服後用¶
五味異功散加升麻柴胡兒日飲數匙並愈¶
聖惠芎黄散　治小兒大便不通腹脇妨悶¶
　　芎藭半兩　川大黄剉微炒　郁李仁(湯浸去皮/㣲炒各三)¶
　　(分/)¶
　右件藥搗細羅為散每服一錢以温水半盞調服量¶
<pb:KR3e0078_WYG_095-65b>¶
　兒大小以意分減以利為度張涣兼治大小便不通¶
張鋭雞峯方用麻子以水硏汁飲之¶
　¶
　¶
　¶
　¶
　¶
　證治凖繩卷九十五¶
