# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.867926
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷八十二
<pb:KR3e0078_WYG_082-1a>¶
欽定四庫全書¶
　證治凖繩卷八十二¶
　　　　　　　　　　　　明　王肯堂　撰¶
　幼科¶
　　心臟門¶
　　　榮枯¶
夫物濕則潤澤燥則乾枯榮枯之分血實主之故血者¶
所以營隂陽濡皮毛流闗節也瘡本疎者血不在多而¶
<pb:KR3e0078_WYG_082-1b>¶
易充足瘡本稠密貴乎血之有餘矣茍血有餘則經脈¶
流行淪於肌膚浹於皮毛灌溉滋潤肥澤長養自然形¶
色鮮明根窠紅活也如血不足則經脈壅過窠囊空虚¶
黒燥而不鮮明也枯萎而不肥澤也皮膚皴掲而啟裂¶
也經曰諸澀枯涸乾勁皴掲皆屬於燥又曰燥勝則乾¶
由其人血常不足加之以毒火熏灼反兼燥金之化精¶
血並竭是以有此證也法宜活血養液散熱毒清金潤¶
燥則乾涸可回觀夫蒼之榮枯而得養血之理其或¶
<pb:KR3e0078_WYG_082-2a>¶
濕氣太過瘡本浸淫犯之則破潰爛難靨者此又火極¶
而兼水化也脾强則生脾弱則死¶
　　　標本¶
病有標本治有先後有從標者有從本者有先標後本¶
者有先本後標者有標本兼治者視其緩急不可膠柱¶
而鼓瑟也痘瘡之候自人身而言氣血為本瘡疹為標¶
自瘡疹而言瘡疹為本别證為標如瘡子稠宻在標之¶
病也視其氣之不勻血之不周以勻氣活血兼行鮮毒¶
<pb:KR3e0078_WYG_082-2b>¶
此則標本兼治也瘡若起發氣或虛者補其氣血或虛¶
者補其血此緩則治其本也氣血充實瘡或壅遏者單¶
行托裡解毒之劑此急則治其標也瘡勢太甚咽喉腫¶
痛者以治咽喉為主此急則治其標也瘡勢太甚自利¶
不止者以治利為主此急則治其標也利久不止漸成¶
壊證救裡發表兼而行之此亦標本兼治也先救其裡¶
後攻其表此則先標後本也大小便秘煩燥喘呼者急¶
利之此急則治其標也瘡勢太甚煩渴不止以解毒為¶
<pb:KR3e0078_WYG_082-3a>¶
主兼治其渴此先本而後標也凡此之類擴而充之以¶
盡其餘則治不紊矣¶
　　　始終¶
治痘之法貴乎謹之於始而慮其所終庶無後日之悔¶
經曰上工治未病中工治將病下工治已病未病施治¶
十全八九治將病者十全四五治已病者功莫能施發¶
熱之初大熱渴煩大便秘腹痛腰痛鼻乾唇燥驚悸譫¶
妄此毒氣鬱遏於内即當防其伏而不出也吐利不止¶
<pb:KR3e0078_WYG_082-3b>¶
即防其中氣虛弱不能助瘡成就或致倒陷也故熱則¶
解之便秘則利之驚則平之吐利則止之且如初出一¶
㸃血此春之氣發生之令也至於起發此夏之氣長養¶
之令也水化為漿此秋之氣成實之令也膿乾結靨此¶
冬之氣閉藏之令也初出而便有水將發而便戴漿膿¶
未成而便收靨此未至而至謂之太過必有陷伏發表¶
托裏解毒切不可緩應出不出應起不起應收不收此¶
至而不至謂之不及必責以氣衰血㣲而勻氣活血解¶
<pb:KR3e0078_WYG_082-4a>¶
毒之法不可不急施也又如初出色艷者皮嫩皮嫩則¶
易破當防其癢塌也相聚成塊者不可謂之疎此有伏¶
也殻空無水者後必發癰頭面預腫者防其易消而倒¶
陷咽痛者急解之防其失聲嗆㗋也中多水疱者後必¶
自利目澀淚出者防其有膚醫也頻更衣者防其倒靨¶
瘡破不結痂此倒靨也堯夫云與其病後纔服藥孰若¶
病前能自防其此之謂歟¶
指南云氣色白也血色紅也痘毒初出之際血氣未定吉¶
<pb:KR3e0078_WYG_082-4b>¶
凶未兆而紅白之形色未分見於腮耳口鼻年壽之間¶
一㸃淡紅而已既而其中稍有㣲白而外則淡紅如故¶
也至此而吉凶已判矣既而根窠圓混而其中之白漸¶
大而外之淡紅漸細至此吉凶悔吝之機著矣既而其¶
痘形色尖圓光澤中之白色遂充而外之紅暈漸細痘¶
至於此始有成漿之意其中白色略帶㣲黄而又紅活¶
也進而五六日之中内之白色雖將變黄猶未離於紅¶
白之間也外之紅圏雖將漸細而尚未至於㣲也進而¶
<pb:KR3e0078_WYG_082-5a>¶
六日七日則中之白色變而純黄猶未至於老也外附¶
紅暈㣲有一線紅潤光潔之色而已既而八日九日之¶
中則痘成漿圓潔飽滿有黄色而無紅暈至此血氣順¶
序治定功成矣至十一十二日漸見乾黄或如青豆色¶
氣血平復之時也雖然猶有倒靨之患未可忽也至十二¶
十三日乾黄皮皺結成老靨自頭面而及手足者順也¶
自手足而及頭面者逆也至十三十四日則靨老而落¶
矣然猶有老而不落之患名曰漆面刺肉身體發熱眼¶
<pb:KR3e0078_WYG_082-5b>¶
紅面赤心煩口渴者有矣面虛目腫惡心者有矣靨老¶
而後從靨内潰爛者有矣身熱不退口生疳蝕舌生白¶
胎者有矣或四肢發毒或發疔腫者有矣眼生白障或¶
眼露白睛者有矣痘雖平復禍變百出烏得以靨老而¶
不知防乎靨老脱缷光潔治痘若愈矣然猶未也靨落¶
而疤白者有矣有經月之餘而猶發寒熱者矣或生流¶
注潰爛或生疥癩或發渇狂煩或喘渴不寕痂雖脱落¶
餘證相仍死生未可保也治痘者又可以痂落為平安¶
<pb:KR3e0078_WYG_082-6a>¶
哉¶
　　　日數¶
汪前人謂小兒虛實不等不可拘以日數有熱三日而¶
成癍有熱六七日而生癍者有至十餘日而生癍者但¶
足上有癍為出齊出齊之後長成血泡血泡七日當結¶
膿窠茍或血泡之中尚有紅癍㸃相夾而生則又不可¶
拘以日數待其皆作血泡為齊血泡七日結膿窠此乃¶
榮衛調和内外無諸感冐方能如期且如血泡正作之¶
<pb:KR3e0078_WYG_082-6b>¶
際遇天冷寒暑燥濕風不節氣候異宜因而遲速失序¶
亦不可拘以日數但以紅㸃皆為血泡日為齊若出血¶
泡七日病人氣虛尚有紅㸃未能皆成血泡者為毒氣¶
彌盛而不歛急用豬尾膏則隨時結痂疕矣　萬世俗¶
謂㡬日發熱㡬日出形㡬日起發㡬日作漿㡬日收靨¶
此大略之言耳痘有疎宻毒有㣲甚人有虚實豈可一¶
切拘以日數如瘡本疎者其毒㣲其人中氣實又能食¶
自然易出易靨固不待於旬日者如瘡本宻者其毒甚¶
<pb:KR3e0078_WYG_082-7a>¶
其人中氣實又能食榮衛調和内外無諸傷犯至十二¶
三日可以刻期収靨也若其人中氣虛食少或内外曾¶
有傷犯或遇氣候乖變因而難靨豈可必拘以日數哉¶
聞人氏云稟氣實者夏酷暑而不甚畏熱冬嚴寒而不¶
甚畏冷禀氣怯者易寒易熱天寒隂雨則感寒濕而濡¶
瀉天氣稍炎則伏熱而中暍是故先知節候者能辨陰¶
陽寒暑之盛衰經云陽盛人耐冬不耐夏陰盛人耐夏¶
不耐冬此亦知人禀受之不同且自立夏氣變純陽萬¶
<pb:KR3e0078_WYG_082-7b>¶
物盛大治藥者用熱逺熱如桂枝麻黄之輩必加知母¶
升麻石膏等服之立冬氣合純隂治藥者用寒逺寒如¶
用諸凉劑中病即止不必盡劑又如冬温煖則虛者安¶
而實者病夏寒凉則實者安而虛者病冬温煖夏寒凉¶
非節之氣來暴而去速在人將攝之如何爾　如天大¶
寒葢覆常宜温煖勿使受寒恐毒氣為寒所觸而不得¶
出也如天大熱不可葢覆却宜清凉勿使客熱與毒相¶
併致增煩躁使瘡潰爛也如時有迅雷烈風暴雨之變¶
<pb:KR3e0078_WYG_082-8a>¶
宜謹幃帳添葢覆多燒辟穢香以辟一時不正之氣¶
臥處常要無風又要通明切忌幽暗夜静不斷燈火不¶
離親人看守恐要飲食一時得具或有癢痛與之撫摩¶
恐他人未必盡心如法也¶
聞人氏云木得桂則枯雌黄遇胡粉則黒柑得脯則壊¶
物之相畏有如此者痘瘡之畏穢惡雜氣其理亦如是¶
也　房中淫泆氣　婦人經候氣　&KR0546;臭漏腋氣　醉¶
酒葷穢氣　硫黄蚊藥氣　黴爛蒸濕氣　誤燒油髪¶
<pb:KR3e0078_WYG_082-8b>¶
氣　潑糞淋尿氣　熬油煎卵氣　一切腥臊氣　五¶
辛之氣　逺行染帶之氣　以上最宜避忌仍令人謹¶
伺門户勿令生人輙入勿掃房室勿動溝渠勿啟溷厠¶
勿燒腦麝酷烈諸香　仲景云瘡痘欲出之間宜燒蒼¶
术猪甲二物床帳左右前後宜掛胡荽以酒噴之或燒¶
乳香尤妙盖榮衛得香則運行甚速可使瘡毒易出茍¶
防偹一不如法則禍患踵至欲出者使之不出已出者¶
癍爛成片甚者瘡黒陷伏加以爛臭痛如刀剜悶亂而¶
<pb:KR3e0078_WYG_082-9a>¶
死其中縱得安者亦令瘢痕經年黒色反成疥癬不可¶
不戒　凡痘瘡初出即當禁戒房事室中常燒辟穢香¶
令煙不絶更多燒硬石以水澆之若有觸犯瘡或色變¶
或作癢者以茵蔯熏法解之¶
辟穢香(灌/漿)　　茵陳熏法(起/發)¶
袁治痘觸變焦紫方¶
　痘觸變焦紫倐時喘急起急覔絲&KR0438;皮取末蜜調處¶
　甘草地黄湯一服痘更起若加煩讝時犀角磨湯水¶
<pb:KR3e0078_WYG_082-9b>¶
　此是四五朝治觸當如此期若至七八空殻觸必死¶
　漿半犯觸證按驗莫糊指(絲𤓰皮須要看他未生筋/之時取來燥乾臨用只可)¶
　(取皮蒂/為末)¶
治觸變灰白痘方¶
　痘觸變灰白梟癢忍不得附子兼黄耆愈多功愈特¶
　助藥已偹前何須甚分悉憑君自攄竒竒處如應敵¶
　(此痘須詳察盤座有元紅則挽治/得全若無真元根縷不必療治)¶
治痘被月經觸癢方¶
<pb:KR3e0078_WYG_082-10a>¶
　痘正凶凶纔翕漿適為月水正當塲不知浄潔相防¶
　䕶致使花欄倐變常月月紅花一様藥不分枝葉取¶
　煎湯嫩杪煎湯投酒服根枝濃沸活花郎不消時刻¶
　還歸正任汝經紅觸滿床¶
治痘被麝觸癢方¶
　麝香一觸癢難敖㸃㸃花心帶黒椒急把升麻蒼耳¶
　草濃煎漫浴轉明饒内托應須求衛氣参茋歸芍橘¶
　甘遭生地防風蟬脱倍紅花赤豆共成標(詳考赤豆/非家種赤)¶
<pb:KR3e0078_WYG_082-10b>¶
　(小豆是生於山谷粒粗而扁越人取而鑲/嵌首飾色極紅美若無以家赤大豆代之)¶
治痘被屍厭觸變方¶
　死屍觸變目翻斜痘必沉潛吐沬加速把元荽併棗¶
　艾為筒燒噴正靈家外取辰砂煮薑醴時時引呷振¶
　欄花雖然屍厭未戕痘主此依然麗美葩(愚治此痘/宜元荽和)¶
　(辰砂薑酒服外燒其方藥而辰砂/性沉滯善能振痘不宜多服者也)¶
治痘被客忤觸變方¶
　客忤相侵似若驚啼號不歇面渾青絲𤓰細結含花¶
<pb:KR3e0078_WYG_082-11a>¶
　者露摘蒸來焙粉成見證蜜調多少服隨兒大小要¶
　詳明此時莫説絲&KR0438;賤一寸絲&KR0438;一寸金¶
治痘被獸驚縮方¶
　痘五六朝正要灌漿翕膿時候偶為猫犬諸獸驚嚇¶
　而痘隨縮匿或色變為斜或形沉於底葢心失其生¶
　而血不能以歸輔氣弗協以充托也急服烏龍散¶
烏龍散方¶
　烏龍散治痘中驚驚係猪猫犬馬形只求逺志菖蒲¶
<pb:KR3e0078_WYG_082-11b>¶
　等蟬脱須將水洗清再加醴酒頻頻煮去却菖蒲逺¶
　志們獨留蟬脱硏為末砂糖調服酒含噙　逺志浄¶
　一兩菖蒲浄細實者一兩和酒煮熟去二味蟬退焙¶
　為末將藥酒進服再投雞鳴散無不全美者矣¶
錢氏云凡瘡疹當乳母慎口不可令饑及受風冷聞人¶
氏云凡人一日不食則饑觸風冷則病况小兒當瘡痘¶
之際正欲賴穀氣以助其内避風寒以䕶其外茍穀氣¶
虧少風寒侵襲則為患可勝言哉乳下嬰兒宜常令其¶
<pb:KR3e0078_WYG_082-12a>¶
母飲食充足居處避風能食童子専令老成耐事人時¶
時管顧雖然事亦貴得其平或者以失饑冐風寒為戒¶
遂致過飽極温非徒無益而又害之瘡痘之家宜備知¶
之　陳氏云痘瘡發熱口乾煩渴不止者切不可與水¶
喫亦不宜與蜜紅柿西𤓰橘子等冷物食之若脈實中¶
有實熱者不必忌生冷　痘瘡欲靨已靨之間忽不能¶
靨腹脹煩渴不可與水蜜等冷物食之或頭温足指冷¶
或瀉渴氣促亦不可與之十二日十三日瘡痂已落其¶
<pb:KR3e0078_WYG_082-12b>¶
瘢猶黯或凹或凸肌肉尚嫩不可澡浴亦不宜食炙&KR1020;¶
物酸辣五辛有毒之物恐熱毒熏膈眼目多生醫障¶
海藏云世人徒知憐惜過愛信其俗而不藥病已成而¶
方憂撫摩從容無所不從豈知愛之適足以害之惜之¶
適足以棄之始不早治治不全終卒之殞斃勞而無功¶
至是咎醫嗚呼其計亦謬矣¶
　　　汗下¶
錢氏云痘疹惟用温平藥治之不可妄下及妄攻發¶
<pb:KR3e0078_WYG_082-13a>¶
活人書云小兒瘡疹與傷寒相似頭痛身熱足冷脈數¶
疑似之間只與升麻湯解肌兼治瘡子已發未發皆可¶
服但不可疏轉此為大戒傷寒身熱固不可下瘡疹發¶
熱在表尤不可轉世人不學乃云初覺以藥利之宣其¶
毒也誤矣(海藏云此論雖當在經則可若熱甚過極足/冷或肉傷腹熱足冷宜以寒藥如洗心調胃)¶
(及化食藥通膈之類主之然當求責臟腑秘與不秘脈/道何如耳許氏云上熱下冷傷食也癍疹初熱手足亦)¶
(冷惟傷寒一身盡熱不與足冷相類此傷食非傷/冷也若傷冷不宜用王徳孚用感應丸以治之)　痘¶
瘡已出不可疎轉出得已定膿血太盛却用疎利亦非¶
<pb:KR3e0078_WYG_082-13b>¶
也(海藏云此言若在經而出不盡者為當若腹胃有/垢膩便時後重如痢疾及脉滑在裡者亦當㣲下)¶
大抵瘡疹首尾皆不可下(海藏云臟腑有凝滯/者不可拘拘此也)　小兒¶
身耳尻冷咳𠻳輙用利藥即害人(海藏云此言裡和而/少陽之氣在經熱者)¶
(故用化毒犀角湯為氣出裏若/氣未出裡未盡求責疎利亦可)　凡治疹痘纔瀉則令¶
内陷决不可輕易轉下惟大小便多日不利宜㣲㣲利¶
之及痘已靨尚有餘熱停留或作熱或作瘡痍或成癰¶
宜四順飲下之不特消餘毒亦免生他證累試累驗¶
每見疹痘者服發表麻黄藥出汗陽氣盡出膚表遂至¶
<pb:KR3e0078_WYG_082-14a>¶
癍爛臟虛虛則腹痛自利或作寒戰或作陰癎死者多¶
矣　凡瘡疹證見及癍㸃既生若無内外寒熱虛實者¶
但安養之任其自然則非惟不生他證亦易於調理今¶
人則纔見癍㸃不顧所藴輕重惟恐不出用藥表之服¶
以紫草蟬退副以人齒猴梨併與酒麴芫荽無所不試¶
曾不知毒氣遇發則一倍變為十倍十瘡合為一瘡名¶
為癍爛五内七竅至於皆有則重者不救輕者為聲啞¶
為目疾為癍爛為閉耳塞鼻之患又有過用表藥裡無¶
<pb:KR3e0078_WYG_082-14b>¶
陽氣以應之為虛脱者多矣此妄表之過也大抵瘡疹¶
已出正賴胃氣運其毒氣善攻其熱者熱甚則利小便¶
盖小便利則心火有所導引雖不用冷藥熱亦自減矣¶
熱輕則解其熱盖小熱不解大熱必生小熱而利其小¶
便則慮損氣故但當解熱也利小便之藥導赤散為上¶
解毒之劑如玳瑁湯獨勝散安癍散如聖散紫草湯犀¶
角飲皆可選用昧者但言瘡疹是熱時進凉劑致胃氣¶
轉虛令兒胸滿腹脹又且下之内虛毒入則殺人甚速¶
<pb:KR3e0078_WYG_082-15a>¶
此不善下之過也若小兒鼻塞唇焦内伏熱也脈細面¶
色痿黄或青色皮膚慢口吐青涎者此誤下證也或裏¶
無藴熱亦何可下要之治熱以温涼而行之未至於冷¶
治寒以温未至於熱當從其漸而已　潔古云大凡癍¶
疹首尾皆不可下恐動則生變此謂少陽通表宜和之¶
也當先安裡解毒次㣲發之解毒須安五臟防風湯是¶
也如大便不秘者須㣲發之藥宜錢氏方中選而用之¶
如大便過秘宜㣲利之當歸丸棗變百祥丸是也初如¶
<pb:KR3e0078_WYG_082-15b>¶
癍疹若使之併出小兒難禁是以别生他證也首尾不¶
可下者首曰上焦尾曰下焦若既吐利安可下便宜安¶
裏若不吐瀉者先與安裡藥三五服如能食而大便秘¶
結内實者宜疎利之若内虛而利者宜用安裡藥一二¶
服末後一服調以㣲發之藥要之安裡之藥多發表之¶
藥少秘則㣲疎之令邪氣勿壅併而能作畨次出使兒¶
易禁也身温者順身凉者逆二者宜多服防風湯和之¶
(防風湯方/見大法)　海藏云假令五日已裡諸病與癍疹不能¶
<pb:KR3e0078_WYG_082-16a>¶
辨别者不可疑作癍疹必須發之但各從其所傷應見¶
治之皆不妨癍出若强發之其變不可勝數矣前人言¶
首尾俱不可下者為癍未顯於表下則邪氣不得伸越¶
此脈證有表而無裡故禁首不可下也尾不可下者為¶
癍毒已顯於外内無根蒂大便不實無一切裡證下之¶
則癍氣逆陷故禁尾不可下也又言温煖葢覆不令通¶
風以癍未出或身表凉而惡寒或天令寒而惡冷温煖¶
葢覆不令通風也癍若已出身熱天暄何必用葢覆而¶
<pb:KR3e0078_WYG_082-16b>¶
不使之通風乎後人執此二句首尾俱不敢下温燠不¶
令通風不知天令之所加人身之所盛致使悞人多矣¶
大抵前人之言隨時應變後之人不知其變故常執而¶
不移也噫首尾俱不可下者以其始終臟腑元無凝滯¶
也若有一切裏證及大便結者安得不下温煖不使之¶
通風以其發在冬時故如此也若發在夏時癍雖未出¶
亦不用此也癍之用藥大率以脈為主浮中沉之診平¶
舉按之候察其虛實定其中外則可以萬全矣　萬今¶
<pb:KR3e0078_WYG_082-17a>¶
之治痘者曰首尾不可汗下聴者和之曰痘宜溫補汗¶
下不可也此亦喜補惡攻之遺弊殊不知治痘之法莫¶
要於解毒或攻或補務使毒氣得解而已如其氣血和¶
暢榮衛流通表裡無邪其出則盡其發則透其収則時¶
非但不可汗下雖温補亦不可用也設使外感風寒約¶
束皮膚閉宻腠理瘡出不快此當汗之令陰陽和榮衛¶
通而瘡易出毒得解散可也茍不汗之則毒無從得出¶
留伏於内未免留冦之禍矣如大熱不退煩渴轉增譫¶
<pb:KR3e0078_WYG_082-17b>¶
妄昏沉便溺閉塞此毒畜於腸胃之間與穀氣併宜急¶
下之使臟腑疎通陳莝滌去可也茍不下之則藏汚畜¶
毒煎熬於中寕無養虎遺患之悔乎故大要曰謹守病¶
機各司其属有者求之無者求之盛者責之虛者責之¶
必先五勝疎其血氣令其條達而致和平此之謂也¶
　　　證治大法¶
錢氏法瘡疹惟用温平藥治之不可妄下及妄攻發受¶
風冷(海藏云温平者非熱劑如荆芥薄荷防風牛蒡子/甘草之類活人鼠粘子湯與潔古解毒防風湯相)¶
<pb:KR3e0078_WYG_082-18a>¶
(兼選用是也丹溪云鼠粘子連翹山/查甘草此四味痘瘡始終必用之藥)　診睦親宫中十¶
　王瘡疹云瘡疹始終未有他證不可下但當用平和¶
藥頻與乳食不受風冷可也如瘡疹三日不出或出不¶
快即㣲發之(鼠粘子/湯之類)如瘡發後不多出即加藥(如一日/一貼即)¶
(加至/二貼)加藥不出即大發之(升麻葛根防風𦍑活/獨活麻黄桂枝之類)如發後¶
不多及脈平無證即瘡本稀不可更發也有大熱者當¶
利小便小熱者當解毒(利小便四/聖散之類)若不快勿發勿下攻¶
止用抱龍丸治之瘡疹若起能食者大黄丸下一二行¶
<pb:KR3e0078_WYG_082-18b>¶
即止有大熱者當利小便有小熱者宜解毒若黒紫乾¶
陷者百祥丸下之不黒者慎勿下身熱煩燥腹滿而喘¶
大小便澀面赤悶亂大吐此當利小便不癢者宣風散¶
下之也若五七日痂不焦是内發熱氣蒸於皮中故瘡¶
不得焦痂也宜宣風散下之用生犀角磨汁解之使熱¶
不生必著痂矣¶
東垣師弟法潔論曰癍疹之病其為證各異瘡發焮腫¶
於外属少陽三焦相火也謂之癍小紅靨行皮膚中不¶
<pb:KR3e0078_WYG_082-19a>¶
出者属少陰君火也謂之疹凡顯癍疹若自吐瀉者不¶
可妄治而多吉謂邪氣上下皆出也大凡癍疹首尾皆¶
不可下(云云詳前汗下條/)¶
安裏解毒防風湯¶
　　防風(一/兩)地骨皮　黄耆　芍藥　荆芥　枳殻¶
　　鼠粘子(各等/分)¶
　右為末水煎四五錢服若能食而大便實宜當歸丸¶
　㣲利之¶
<pb:KR3e0078_WYG_082-19b>¶
當歸丸　　棗變百祥丸(竝大便秘/)¶
垣消毒救苦湯　治癍證悉具消化便令不出若已出¶
　稀者再不生癍十一月立此方四時加減惟通造化¶
　明藥性者能之¶
　　麻黄根　羗活　防風　升麻　黄檗(酒炒各/五分)¶
　　柴胡　川芎　細辛　藁本　葛根　黄芩(酒/炒)¶
　　蒼术(各二/分)黄連　歸身(各三/分)蘇木　甘草(生/)¶
　　白术　橘皮(各二/分)吳茱萸(半/分)紅花(少/許)¶
<pb:KR3e0078_WYG_082-20a>¶
　　連翹(半錢初出者/減出大者加)生地黄(五/分)¶
　右㕮咀每服五錢水二大盞煎至一盞去查稍熱服¶
　癍疹者因内傷必出癍乃榮氣逆故也大禁牽牛巴¶
　豆峻藥宜半夏枳實大黄益智仁之類去瀉止吐若¶
　耳尖冷呵欠睡驚嚏噴眼澀知必出癍也宜¶
　　升麻　葛根　白&KR0410;藥　甘草　歸身　連翹¶
　右各等分㕮咀水煎服此定法也後隨證加減¶
　如肺出膿癍先顯喘𠻳或氣髙而喘促少加人参黄¶
<pb:KR3e0078_WYG_082-20b>¶
　芩以瀉伏火而補元氣　如心出小紅癍必先見嗌¶
　乾驚悸身熱肌肉腫脈弦洪少加黄連　如命門出¶
　&KR0146;疹必先骨痛身熱其疼痛不敢動揺少加生地黄¶
　檗　諸癍疹皆為陰證瘡皆因内傷乳食脾胃不足¶
　榮氣逆行雖火勢内熾陰覆其外故錢氏製四物升¶
　麻湯發之如有𫝊變證依加減法服之¶
世如疹痘則發於脾宜陳氏人参清膈散(疹者皮膚隱/隱如麻名曰)¶
(麻/子)　水疱者多因傷寒熱毒而發宜升麻散及羗活散¶
<pb:KR3e0078_WYG_082-21a>¶
丹溪分氣血虛實丹小兒痘疹分氣血虛實以四君四¶
物酒炒芩連等服之　氣虛参术加解毒藥　血虛四¶
物加觧毒藥　婁加解毒藥者酒炒芩連是也　海藏¶
云解毒者三黄湯金花丸之類¶
痘疹分人之清濁就形氣上取勇怯　痘瘡紫属血熱¶
凉血為主白属氣虛補氣為主中黑陷而外白色起遲¶
者則補氣中略帶凉血藥¶
萬痘瘡主治解表和中解毒三法也解表兼發散之義¶
<pb:KR3e0078_WYG_082-21b>¶
使邪氣盡出於外不使留伏於中如防風白芷荆芥穂¶
升麻葛根柴胡桂枝之属和中専主脾胃兼助血氣使¶
裏氣常實血氣不虧助養痘瘡而待其成不致癢塌倒¶
陷如黄耆人参白芍藥當歸木香陳皮之属解毒只瀉¶
火凉血清氣使毒邪有制不為正害如山豆根大力子¶
紫草連翹芩連梔子之屬¶
翁仲仁分氣虛血熱熱壅三證(辨法詳/虛實條)　凡氣虛之證¶
初發身熱手足厥冷乍凉乍熱精神倦怠肌肉㿠白飲¶
<pb:KR3e0078_WYG_082-22a>¶
食減少四肢倦而睡卧安静便清自調虛證無疑未見¶
㸃前用参耆飲加輕劑發散如紫蘇防風白芷見㸃之¶
後用参茋飲加輕劑如川芎桔梗見㸃四日之後重用¶
参耆飲隨病加減處治七日八日漿足之後保嬰百補¶
湯調養氣血而已此證末稍塌陷黒靨者多用木香異¶
攻散収功　凡血熱之證初發身熱壯盛腮紅臉赤毛¶
焦色枯煩躁渴欲飲水日夜啼哭睡卧不寕好睡冷處¶
小便赤澀熱證無疑未出之前升麻葛根湯或升麻流¶
<pb:KR3e0078_WYG_082-22b>¶
氣飲雖皆可服總不若十神解毒湯為穩未出至見㸃¶
三四日後熱證悉平勢將行漿從太乙保和湯加減八¶
九日漿足之後則有保嬰百補湯調養之此證七八日¶
間有紫黑乾枯及青灰乾黑陷者則有奪命大造談笑¶
博金一字金或百祥牛李豬尾獨神等方皆可審用惟¶
經泄瀉之後有黑䧟乾紅者則從木香異攻散治之此¶
祖宗世業不𫝊之秘萬試萬中者也　凡熱毒壅遏之¶
證初發身熱壯盛腮紅臉赤毛焦皮燥氣粗喘滿腹脹¶
<pb:KR3e0078_WYG_082-23a>¶
煩躁狂言譫語睡卧不寕大便秘結小便赤澀面浮眼¶
脹多啼多怒的係熱毒壅遏未見㸃時先須升麻葛根¶
湯一服隨服𦍑活散鬱湯至見點三日之内諸證悉平¶
勢將行漿則服益元透肌散加減漿足之後服嬰童百¶
補湯調養而已六七日外有紫黒乾枯及青灰乾白陷¶
者則有奪命大造談笑博金一字金百祥牛李猪尾獨¶
神等方皆可審用惟曾經泄㵼有木香異攻證則從木¶
香異攻散治之　治虛弱痘證有二法的係氣虛則宜¶
<pb:KR3e0078_WYG_082-23b>¶
補氣氣虛易寒又宜温之温補一法之中酌量輕重處¶
治方為妙用　治血熱壅遏有五法表熱盛則痘必乾¶
枯表太凉則冰伏内熱盛則秘結太凉則泄瀉氣壅盛¶
則腹脹喘滿熱毒為所抑而不得伸越則腹脹狂亂毒¶
氣彌盛則表裡受重而嬰童難任是故治痘之法在安¶
表和中勻氣透肌解毒五者而已安其表使無乾枯氷¶
伏之患和其中使無便結泄㵼之變勻其氣使無壅盛¶
喘滿之過透其肌使熱毒得以伸越而達表解其毒使¶
<pb:KR3e0078_WYG_082-24a>¶
内外有所分消五者不失則血熱壅遏之證勢雖綿宻¶
亦不足憂矣¶
参耆飲(即保/元湯)　専治元氣虛弱精神倦怠肌肉柔慢面¶
　青㿠白飲食少進睡卧寕静而不振者不分已出未¶
　出皆治¶
　　人参(一/錢)黄茋(一/錢)甘草(五分初熱生/用出定炙用)¶
　楊仁齋謂其能補益元氣更名保元湯盖為元氣虛¶
　弱者立也後世治痘者多主之不分元氣虛實之異¶
<pb:KR3e0078_WYG_082-24b>¶
　㮣用於血熱毒壅之證是為以實攻實豈不悞哉¶
　右用水一鍾薑一片煎四五分不拘時服¶
参耆飲加減禁忌法¶
　如前虛證辨認不差以此方為主前後始終皆不可¶
　易中間雜證兼見雖或不同要皆氣虛所至則以本¶
　方而斟酌加減之毋得過投發散苦寒之劑初熱未¶
　出之際只可少濟以開提勻氣之功如桔梗川芎之¶
　類漿足之後助以收歛如白术&KR0410;藥伏芩焉爾¶
<pb:KR3e0078_WYG_082-25a>¶
　出不快加川芎官桂禁用蟬退鼠粘子人牙紫草¶
　小便赤加大腹皮茯苓禁用滑石車前瞿麥山梔¶
　大便溏加白术茯苓肉果禁用猪苓訶子龍骨礬石¶
　　小便短澀加大腹皮木通禁用滑石瞿麥　大便¶
　實秘加酒炒當歸禁用大黄枳殻生地　泄㵼加白¶
　术肉果木香禁用龍骨石脂枯礬　嘔吐加乾薑丁¶
　香橘皮禁用半夏　煩渴加麥門冬&KR0410;藥五味子禁¶
　用天花粉葛根烏梅半夏　減食加白术人参神麯¶
<pb:KR3e0078_WYG_082-25b>¶
　禁用山查砂仁　傷食加神麯麥芽山查禁用枳實¶
　蓬术三稜巴豆大黄　喘急在三四日前者加桔梗¶
　蟬退杏仁　風則㣲散之加紫蘇防風枳實　痰則¶
　從痰治加杏仁貝母　有虛證見者决非實喘不過¶
　是毒不得外達上乗於肺耳禁用麻黄萊菔蘇子枳¶
　殻下氣等藥　六七日後或先曾泄㵼而後氣喘者¶
　虛之極也加人参則喘自止　腹脹加大腹皮厚朴¶
　兼發散開提禁用枳殻萊菔寛中下氣等藥仍視小¶
<pb:KR3e0078_WYG_082-26a>¶
　便秘與傷食否亦有傷於生冷或寒氣鬱遏而然從¶
　内傷外感而治　内傷用丁香官桂神麯木香　外¶
　感用防風等藥發散治之　當熱不熱四五日間手¶
　足厥冷氷硬不起加丁香官桂炙黄芪川芎夏月減¶
　丁香四肢不起加防風減川芎　漿不足加白术當¶
　歸川芎　灌水泡加白术防風白芷芍藥　灌清漿¶
　加白术茯苓　喘𠻳加五味子杏仁麥門冬禁用天¶
　花粉桑白皮　發癢加川芎當歸芍藥白术茯苓禁¶
<pb:KR3e0078_WYG_082-26b>¶
　用殭蚕蒺䔧甚外用茵蔯燒烟熏之禁用沭浴發散¶
　之藥恐成氣脱¶
十神解毒湯　専治身發壯熱腮紅臉赤毛焦色枯已¶
　出未出三日已前痘㸃煩紅燥渴欲飲睡卧不寧小¶
　便赤澀者此熱盛也並皆治之¶
　　當歸尾　生地黄　紅花　牡丹皮　赤芍藥¶
　　桔梗　木通　大腹皮　連翹　川芎¶
　此方治血熱痘疹以凉血行血為主佐以桔梗川芎¶
<pb:KR3e0078_WYG_082-27a>¶
　有開提發散之功引以大腹皮木通有疎利熱毒之¶
　效臣以連翹牡丹皮有解毒之良用此以治血熱痘¶
　疹則能内外分消熱毒雖盛庶㡬解散表裡自然和¶
　平矣古人用黄連解毒湯恐驟用寒凉不惟氷伏熱¶
　毒恐出不快抑且熱毒為其所抑則鬱於臟腑或肚¶
　痛腹脹内潰而死者有之豈若此方之為穩當若不¶
　得已而用黄連芩檗亦須酒炒一以製其寒凉之性¶
　一以助其上行之勢借連檗以解毒耳¶
<pb:KR3e0078_WYG_082-27b>¶
十神解毒湯加減法¶
　身熱壯盛加葛根前胡　毒熱綿宻加荆芥鼠粘子¶
　　渴加天花粉竹葉滑石　小便尿血加犀角山梔¶
　大便黑加犀角黄連或桃仁　吐血乾嘔加黄連犀¶
　角　發紅癍加犀角黄芩黄檗山梔𤣥参　小便赤¶
　加山梔　小便短澀加豬苓澤瀉　小便秘加滑石¶
　瞿麥　大便秘加枳殻前胡　大便秘喘加枳殻前¶
　胡大黄　煩躁加麥門冬天花粉煩渴狂亂譫語加¶
<pb:KR3e0078_WYG_082-28a>¶
　知母麥門冬石膏　嘔吐加猪苓澤㵼黄連　咽喉¶
　痛加甘草鼠粘子荆芥　泄㵼加豬苓澤㵼防風¶
　嘔加橘皮　　已上竝用燈心十四根水煎服血熱¶
　痘證熱毒彌盛然毒氣無所分消只宜重用升提發¶
　散使毒得以達表而從外解引以渗泄使熱得以潤¶
　下而從内消佐以清凉消毒行血凉血之劑則痘雖¶
　稠宻亦能消散自易漿而易化也所謂輕其表而凉¶
　其内此方盖得安表和中解毒三法盡善誠痘科之¶
<pb:KR3e0078_WYG_082-28b>¶
　神方也丹溪曰熱者清之實者平之其此方之謂歟¶
　是故發熱至見㸃之後三日以前毒氣未盡達表内¶
　外彌盛血熱之證悉具辨認不差並只以本方處治¶
　之切不得下参茋白术茯苓補氣之藥於熱證未漿¶
　之前如悞而用之是謂以實攻實腹脹氣喘狂亂譫¶
　語咽喉腫痛口舌生瘡變證百出所謂邪得補而愈¶
　盛也嘔吐泄㵼慎不得用半夏丁桂乾薑木香藿香¶
　訶子肉果如悞而用之則是以熱助熱氣得熱而愈¶
<pb:KR3e0078_WYG_082-29a>¶
　亢也燥證必至咽疼狂亂失血便秘無所不至矣至¶
　於龍骨枯礬澀滯之物且能使氣道阻塞是欲其出¶
　而閉之門也腹脹之患生而喘急之勢至矣尤宜戒¶
　之及至血疱已成氣血定位頭頂白光勢將行漿又¶
　宜易方另行别議¶
羗活散鬱湯　専治實熱壅盛鬱遏不得達表氣粗喘¶
　滿腹脹煩躁狂言譫語睡卧不寕大小便秘毛竪面¶
　浮眼張若怒並有神效并為風寒外摶出不快者同¶
<pb:KR3e0078_WYG_082-29b>¶
　治¶
　　防風　𦍑活　白芷　荆芥　桔梗　地骨皮¶
　　川芎　連翹　甘草　大腹皮　鼠粘子　紫草¶
　右為粗散水一鍾燈心十四根煎六分温服¶
　身初發熱及見㸃之際毒氣壯盛外為風寒所抑或¶
　肌肉粗厚腠理堅閉肌竅不通經絡阻塞使清氣不¶
　得引毒達表循竅而出則熱毒壅遏於内為腹脹為¶
　喘急為秘結為狂煩為驚搐為失血皮燥毛直面赤¶
<pb:KR3e0078_WYG_082-30a>¶
　眼脹睡卧不寧驚啼多哭此熱毒壅遏之證辨認不¶
　差急宜用發散開提之劑佐以和解透肌之法則熱¶
　毒不壅而其出自易矣羗活白芷防風有升提發散¶
　解毒之長桔梗有開提勻氣之能荆芥黄連鼠粘善¶
　解鬱熱地骨皮消壅熱於筋骨之間且能肅清臟腑¶
　紫草滑肌通竅大腹皮引熱下行使内外有所分消¶
　用此以治熱壅之證効大而功用極妙若驟用寒凉¶
　如芩連升麻之類則熱為寒氣所抑不得伸越逗遛¶
<pb:KR3e0078_WYG_082-30b>¶
　經絡為疽為癤者有之氷伏硬閉有之至於人参黄¶
　茋白术茯苓温補之劑誤用則壅盛禍不旋踵他如¶
　丁桂木香羗附之類以熱攻熱殺人立至尤宜慎戒¶
　故發熱之初至見㸃之後並宜以本方處治依後法¶
　而加減之¶
羗活散鬱湯加減法¶
　初發身熱壯盛腮紅面赤毛焦皮燥咳喘急者加升¶
　麻　煩渴加天花粉乾葛　腹脹喘急鼻塞面赤若¶
<pb:KR3e0078_WYG_082-31a>¶
　怒毛直及枯加麻黄　便秘加當歸枳殻甚則加大¶
　黄　嘔吐加猪苓澤㵼橘皮禁用生薑丁香木香半¶
　夏　洞泄加升麻禁用白术茯苓荳&KR0371;龍骨等劑¶
　喘𠻳惡風加桑皮紫蘇　失血加犀角地黄黄連¶
　發癍加黄連黄芩山梔　小便赤澀加滑石山梔地¶
　黄&KR0410;藥　鼻衂加黄芩犀角　驚悸加木通山梔¶
　搐加青皮　不思飲食加山查　傷食加山查神麯¶
　麥芽　見㸃二三日間出不快利加鼠粘子山查蟬¶
<pb:KR3e0078_WYG_082-31b>¶
　退名透肌散　煩紅赤色加生地黄紅花牡丹皮去¶
　白芷防風　皮急肉𦂳身熱壯甚加葛根前胡¶
　見㸃三日之内並依本方加減及三日之後痘瘡出¶
　齊血疱已成而前證悉平不得復用此方恐發散太¶
　過難於行漿另有方藥在後其禁用藥劑竝從血熱¶
　痘證法而裁治之故此方不立禁忌辨¶
太乙保和湯(又名紫草/透肌湯)　専治血熱痘證服十神解毒¶
　湯後熱證悉去内外和平見㸃三日之後不易長大¶
<pb:KR3e0078_WYG_082-32a>¶
　粗肌者用之則能保和元氣活血解毒助痘成漿易¶
　痂易落也¶
　　桔梗　紫草　川芎　山查　木通　人参¶
　　紅花　生地黄　甘草　糯米(五十/粒)¶
　右用燈心七根薑一片水一鍾煎六分温服¶
　便澀腹脹加腹皮　繁紅不潤加當歸蟬退　出不¶
　快加鼠粘子　陷塌加黄耆　痛加白芷　不勻加¶
　防風　水疱加白术&KR0410;藥　𠻳加五味子麥門冬¶
<pb:KR3e0078_WYG_082-32b>¶
　渴加麥門冬　癢加白术芍藥　七八日後漿足身¶
　復壯熱便秘煩渴腹脹喘急前胡枳殻湯漿足禁用¶
　此方另立湯飲在後¶
益元透肌散　専治壅熱痘證服羗活散鬱湯後壅證¶
　悉開氣血和平見㸃三四日後不肥大者不成漿者¶
　用之則能勻氣解毒透肌達表領出元陽助痘成漿¶
　而易結膿窠也加減與保和湯同論漿足之後另有¶
　保嬰百補湯在後¶
<pb:KR3e0078_WYG_082-33a>¶
　　即太乙保和湯去生地紅花加蟬退鼠粘子陳皮¶
　右水一鍾加燈心十四根棗二枚煎六分温服¶
保嬰百補湯　専治痘瘡八九日漿足之後别無他證¶
　並以此方調理氣血資養脾胃不拘實熱二痘皆可¶
　服之惟氣虛證八九日後本方加黄茋二錢官桂少¶
　許若有别證在審虛實隨證加減而已¶
　　當歸　芍藥　地黄　白术　人参　茯苓¶
　　山藥　甘草¶
<pb:KR3e0078_WYG_082-33b>¶
　右水一鍾棗二枚煎六分温服¶
陳氏惟主温補陳痘瘡未出已出之間或瀉渴或腹脹¶
或氣促謂之裏虛速與十一味木香散治之如已出之¶
間其瘡不光澤不起發根窠不紅謂之表虛速與十二¶
味異功散治之　如已出之間其瘡不光澤不起發根¶
窠不紅或瀉渴或腹脹或氣促是表裏俱虛也速與十¶
二味異功散送下七味肉荳蔲丸治之(丹溪云术香異/攻散二藥治寒)¶
(的當若虛而不/寒者禍不旋踵)　如瘡始出一日至十日渾身壯熱大¶
<pb:KR3e0078_WYG_082-34a>¶
便黄是表裡俱實也其瘡必光澤必起發必飽滿必易¶
靨而不致損傷若無他疾不宜服藥　表裡俱實者易¶
出易靨表裡俱虛者易出難靨表虛難出裡虛難靨隨¶
證治之　張㢲之治痘要法吐瀉少食為裡虛陷伏倒¶
靨灰白為表虛二者俱見為表裡俱虛全用異功散救¶
之甚至薑附靈砂亦可用若止裡虚減官桂若止表虛¶
減荳蔲不減官桂丁香若能食便秘而陷伏倒靨者為¶
裡實當用錢氏及丹溪下法若不吐瀉能食為裡實裡¶
<pb:KR3e0078_WYG_082-34b>¶
實而補則結癰毒紅活綻凸為表實表實而用表藥則¶
潰爛不結痂凡痘但見癍㸃便忌葛根湯恐發得表裏¶
俱虛也¶
丹讀前人之書當知其立言之意茍讀其書而不知其¶
意求適於用不可得也痘瘡之論錢氏為詳歴舉源流¶
經絡分明表裏虛實開陳施治之法而又證以論辨之¶
言深得著書垂教之體學者讀而用之如求方圓於規¶
矩較平真於凖繩引而伸之觸類而長之可為無窮之¶
<pb:KR3e0078_WYG_082-35a>¶
應用也今人不知致病之因不求立方之意倉卒之際¶
據證檢方謾爾一試設有不應竝其書而廢之不思之¶
甚也近因局方之教久行素問之學不講抱疾談醫者¶
類皆喜温而惡寒喜補而惡解和忽得陳氏方論皆用¶
燥熱補劑其辭確其文簡歡然用之翕然信之遂以為¶
錢氏不及陳氏逺矣或曰子以陳氏方為不足歟曰陳¶
氏方誠一偏之論雖然亦可謂善求病情者其意大率¶
歸重於太陰一經盖以手太陰属肺主皮毛足太陰属¶
<pb:KR3e0078_WYG_082-35b>¶
脾主肌肉肺金惡寒而易於感脾上惡濕而無物不受¶
觀其用丁香官桂所以治肺之寒也用附术半夏所以¶
治脾之濕也使脾與肺果有寒與濕而兼有虛也量而¶
與之中病則已何傷之有今也不然但見出遲者身熱¶
者泄瀉者驚悸者氣急者渴思飲者不問寒熱虛實率¶
投木香散異功散間有偶中隨手獲效設或誤投禍不旋¶
踵何者古人用藥製方有向導有監制有反佐有因用¶
若錢氏方固未嘗廢細辛丁香白术参茋率有監制輔¶
<pb:KR3e0078_WYG_082-36a>¶
佐之藥不専務於温補耳然其用寒凉者多而於補助¶
一法略示端緒未曾深及癡人之前不可説夢錢氏之¶
慮至矣亦將以候達者擴充推廣用之耳雖然渴者用¶
温藥癢塌者用補藥自陳氏發之逈出前輩然其多用¶
桂附丁香辛芳燥熱恐未為適中也何者桂附丁香輩¶
當有寒而虛者固是的當虛而未必寒者其為患當何¶
如耶陳氏立方之時必有挾寒而用一偏之方寕不過¶
於熱乎余嘗㑹諸家之粹求其意而用之實未敢據其¶
<pb:KR3e0078_WYG_082-36b>¶
成方至正甲申陽氣早動正月間邑間痘瘡不越一家¶
率投陳氏方幼童死者百餘人雖由天數吾恐人事亦¶
或未之盡也¶
王汝言曰若痘瘡虛怯淡白色癢塌此屬虛寒宜用陳¶
文中方若發熱壯盛齊湧紅紫色燥癢此属熱毒急宜¶
凉血解毒自陳文中方盛行後属虛寒者率得生属熱¶
毒者悉不救痘是胎毒古人治法只解毒然氣血虛則¶
送毒氣不出及不能成就故陳文中之法亦千載妙訣¶
<pb:KR3e0078_WYG_082-37a>¶
補前人之未備者但溫補之法既行而觧毒之㫖遂隱¶
故救得一邊又害了一邊¶
凡治痘子要識證候如痘脚稀疎根窠紅潤不㵼不渴¶
乳食不減四肢温和身無大熱如此候者不須服藥惟¶
善調䕶以待成就而已若癢塌寒戰咬牙渴不止痘紫¶
黒色喘渴不寧灰白色頂陷腹脹頭温足冷悶亂飲水¶
氣促泄㵼渴如此候者不必服藥雖强治之亦無功也¶
凡治痘瘡善攻不如善守表裡無邪不湏妄治有等貪¶
<pb:KR3e0078_WYG_082-37b>¶
利之人不分虛實妄投湯丸謂曾治某病治某病貪天¶
功以為己有以致虛虛實實致主變異悞人性命此醫¶
之罪也¶
用藥萬凡痘子用藥須分氣血虛實毒氣㣲盛而治故¶
灰白者不起發者癢塌者吐利者寒戰咬牙者手足冷¶
者皆氣虛也宜用補氣之劑瘡乾者不紅活者膿水少¶
者皆血虛也宜用補血之劑稠宻者焮腫者紅紫者皆¶
毒甚也宜用觧毒之劑䧟伏者兼氣血觧毒治之　凡¶
<pb:KR3e0078_WYG_082-38a>¶
用補氣宜四君子湯如瘡帶濕或有自利用之可也若¶
瘡乾者白术燥津液茯苓滲津液或便秘實者不可用¶
也　凡用補血宜四物湯如瘡乾或色大嬌用之可也¶
若不能食者生地黄泥膈白芍藥收歛脾胃不可用也¶
　凡解毒不過黄連黄芩黄檗梔子連翹牛蒡子升麻¶
之属俱用酒製恐寒凉反損脾胃也若欲行表須少加¶
桂枝他如紫草山豆根葛根之類則不必用酒製矣¶
凡用解毒藥要别臟腑分陰陽而治之如黄連解心火¶
<pb:KR3e0078_WYG_082-38b>¶
黄芩解肺火梔子解肝火黄檗解腎與三焦火石膏解¶
脾胃火木通解小腸火黄芩又解大腸火連翹牛蒡子¶
解瘡毒火山豆根紫草解痘毒火升麻解疫毒火各有¶
主治不同也又嵗半已上属陽心肺主事宜芩連多用¶
之嵗半已下属陰腎肝主事宜黄檗梔子多用之¶
秘𫝊八味二花散¶
　　桃花蕊(五/錢)梅花蕊(二味不拘多少陰乾/共一兩六錢二分)穿山甲(取/四)¶
　　(足者酒/炒一兩)朱砂(水飛過/一兩)紫河車(水洗去紅筋焙/乾為末一具)天靈¶
<pb:KR3e0078_WYG_082-39a>¶
　　葢(一具以皂角煎湯洗浄酥/製為末四分共一錢七分)鹿茸(去毛酥製三分/共一兩二錢)¶
　　人參(官揀者/一兩)¶
　右各為末痘疹未出之先以硃砂一兩為君梅花二¶
　錢桃花三錢共一處和勻每服五分或三分或二分¶
　半用雄雞與酒二杯灌之與食倒懸刺血入杯中以¶
　熱酒調前藥同服　初熱不起以桃花一兩為君加¶
　桃花一錢天靈盖五分　氣血虛灰白色用紫河車一¶
　兩為君加天靈盖一錢鹿茸一錢五分梅花一錢桃¶
<pb:KR3e0078_WYG_082-39b>¶
　花一錢或八分　黑陷不起以穿山甲一両為君加¶
　桃花一錢梅花八分天靈盖七分麝香五分　氣血¶
　虚不能灌漿以鹿茸一兩為君加紫河車二錢桃花¶
　一錢梅花八分天靈盖七分麝香五分人参一錢¶
　氣血虛不能收靨以鹿茸一兩為君加天靈盖五分¶
　桃花七分梅花九分　落靨之後瘢色白氣血虛以¶
　人参一兩為君加紫河車二錢鹿茸一錢梅花一錢¶
　五分　以上咸倣首條服法¶
<pb:KR3e0078_WYG_082-40a>¶
保生散¶
　　紫河車(製如/前)龜板(酥炙/一分)鹿茸(酥炙各/一兩)¶
　右為末量兒大小用血虛川歸茯苓紫草湯下氣虛¶
　人参黄耆甘草湯下¶
　　　初熱證治¶
海小兒癍疹初發未能辨認間但求所出之由因内因¶
外及不因外内隨其所傷如法服餌防其變故抑其盛¶
氣比之他證尤不可緩或發或㵼或解其肌或化其毒¶
<pb:KR3e0078_WYG_082-40b>¶
求其所起之由凉血清肺調其臟腑平其飲食謹其禁¶
忌嚴其養攝適其寒温將理有法俾盡其道使出無不¶
快之經成無不痂之潰既愈之後不致逰毒流汗虛腠¶
目疾膜翳瘡癤癰瘤喉閉嗌腫潮熱汗泄此治癍之大¶
略也(海藏所謂癍即痘/也非心為癍之癍)　又云外者外治内者内治内¶
外皆和其癍自出至於惡寒者發之表大熱者奪之渴¶
者清之大便秘結者下之小便不通者利之驚者安之¶
泄者分之可以執一為哉大抵傷寒同治隨經用藥最¶
<pb:KR3e0078_WYG_082-41a>¶
為髙論假令五日已裡諸病與癍疹不能辨别者不可¶
疑作癍疹必湏發之但各從其所傷應見治之皆不妨¶
癍出若强發之其變不可勝數矣　如外傷升麻湯主¶
之　内傷枳實丸主之　大便耎者枳术丸主之　若¶
傷冷者温之神應丸　惡寒者發之宜防風蒼术湯¶
表大熱者奪之此表者通言三陽也夫陽盛者氣必上¶
行言奪者治之不令上行也是知無三陽表證有三陽¶
裡證染於有形也此言表總三陽之名也　渴者清之¶
<pb:KR3e0078_WYG_082-41b>¶
大渴者白虎湯(暑月/用之)　小渴者凉膈散(凉膈散去硝黄/加甘桔者穩)¶
　大便秘結者下之桃仁承氣湯四順飲子柴胡飲子¶
選用察其在氣在血必内實能食而秘者可用但當㣲¶
㣲潤之小便不通者利之導赤散八正散之類當求上¶
下二焦何經而用之　驚者安之凉驚丸重者㵼之㵼¶
清丸　泄者分之寒則異功散四君子湯熱則澤瀉茯¶
苓湯　吕凡瘡欲出而未出因發搐者是外感風寒之¶
邪而内發心熱也宜王氏惺惺散或人参葛根湯木香¶
<pb:KR3e0078_WYG_082-42a>¶
參蘇飲　凡瘡欲出未出而吐利者是中焦停寒或夾¶
宿食也宜四君子湯加砂仁陳皮或和中散如夾宿食者¶
用紫霜丸　張治痘全在發熱之初看其熱勢㣲甚㣲¶
者固不必治甚者當解則解當汗則汗當下則下使毒¶
氣得以發洩則後去不能為害痘亦稀少平順失此不¶
治則熱毒漸盛難以解救大抵此際熱甚非汗則表不¶
解非下則裡不解然藥味之輕重當隨病勢之㣲甚而¶
用之　垣痘證少具痘未發與升麻湯三五錢帶熱服¶
<pb:KR3e0078_WYG_082-42b>¶
之待其身表溫和痘證已顯止藥如其身凉痘證未出¶
只時時與甘桔湯寛胸膈利咽㗋　大便酸臭不消化¶
畏食或吐乃内傷飲食宜枳术丸傷冷食飲神應丸¶
如見傷食又見痘證先與不犯大黄巴豆藥尅化過再¶
與升麻湯如食重傷前藥不能過再與犯大黄巴豆藥¶
過之此須分證之表裡虛實而斟酌之先裡後表亦非¶
古法如尅化藥不能過多是脾氣虛而尅化藥又重傷¶
之若無便秘裡實之證其可遽用大黄巴豆下之乎¶
<pb:KR3e0078_WYG_082-43a>¶
凡初發疑似但肌表熱而無内傷證者宜用辛凉之劑¶
調之以四物解肌湯主之　或云凡發熱疑似之間宜¶
用人参敗毒散一劑以發之是與不是一發便明大抵瘡¶
痘只要發盡不使留伏於中也　凡發表宜保嬰丹加¶
薑葱煎湯化下一也或升麻葛根去升麻加蘇葉薑葱¶
二也或羗活散加製砂薑葱三也此可行之於已發熱¶
之時未發熱之前不可行也既見紅㸃之後亦不可行¶
恐表虛故也如或行之只宜參蘇飲調保嬰丹厚葢取¶
<pb:KR3e0078_WYG_082-43b>¶
汗　凡初發表要看天時如時大寒則腠理閉密氣血¶
凝澀防其發泄得遲有毒氣壅遏之變以辛熱之藥發¶
之宜桂枝葛根湯五積散去乾薑主之如時大熱則腠¶
理開張氣血淖澤防其發洩太急有潰爛之變以辛凉¶
之藥解之宜升麻葛根湯雙解散主之如不寒不熱天¶
氣温和只人参敗毒散甚佳　翁小兒出痘凡裡有大¶
熱當利小便使心火有所引導雖不用凉藥其毒自去¶
矣導赤散主之若裡有小熱不宜利小便當解毒若小¶
<pb:KR3e0078_WYG_082-44a>¶
熱利小便反泄腎氣宜犀角地黄湯消毒飲萬或曰痘¶
瘡發熱何以能預識其輕重而解之耶曰凡發熱乍進¶
乍退氣色明瑩精神如常大小便調能食不渴目清唇¶
潤此毒輕也痘必稀疎縱出多亦自易發易靨如壯熱¶
不減氣色慘暗精神昏悶大便或秘或瀉不能食目赤¶
唇焦此毒甚也痘必稠宻宜預解之其出疎者防其有¶
伏末可便許為疎但看熱減渴止精神爽快清便自調¶
能食更無他苦是真疎且輕也　或曰既識其候知痘¶
<pb:KR3e0078_WYG_082-44b>¶
稠宻何以解之曰諸瘡皆属於心心之華在面如初發¶
熱青筋現露目中涙出此毒發於肝肝木生心火從後¶
來者為實邪肝為水泡風火相扇必作瘙癢宜先解肝¶
之毒面赤如錦額上紅筋露現譫妄多驚此毒發于心¶
心火自旺為正邪君主不明必有陷伏不治口乾唇焦¶
面黄而燥此毒發于脾心火生脾土從前來者為虛邪¶
脾為癍心為疹必有夾癍夾疹又脾主肌肉為火所灼¶
必作潰爛宜先解心脾之毒面色㿠白鼻中乾燥或流¶
<pb:KR3e0078_WYG_082-45a>¶
清涕或衂出此毒發於肺心火刑肺金乗其所勝為㣲¶
邪宜略解肺之毒面色黒氣如烟浮目中見鬼頭熱足¶
冷此毒發於腎腎水尅心火為賊邪必成黒陷不治瘡¶
疹發熱熱氣㣲者其毒必少痘出自疎易發易靨不須¶
服藥熱氣甚者其毒必多痘出自宻難發難靨且多他¶
變宜預解之宜連翹升麻湯或如聖湯竝合代天宣化¶
丸主之　或有㣲熱痘出反密者其人必口燥渴唇焦¶
烈小便赤少大便秘身雖不大熱却蒸蒸然此毒深熱¶
<pb:KR3e0078_WYG_082-45b>¶
亦深故表不大熱而裡熱也宜急解之　若煩渴引飲¶
大熱如炙頭痛如破或自汗或無汗宜白虎湯主之甚¶
者石膏用至半觔溽暑之時有此證尤宜用之　或有¶
熱甚痘出反疎者其人必不渴唇潤目中無赤脈大小¶
便調身雖大熱但熇熇然此毒淺熱亦淺故表熱裡氣¶
和也只以升麻葛根湯主之乍凉乍熱瘡疹常候若遍¶
身如火晝夜不休此心火亢甚肺金益燥為失其常宜¶
消詳表裡證候以施治也如口燥渴目赤唇焦大小便¶
<pb:KR3e0078_WYG_082-46a>¶
不利此表裏俱熱也雙解散或連翹升麻湯或黄連解¶
毒湯(煩燥/)送下七物升麻丸(四方俱/本條)如咽㗋痛甘桔湯¶
加牛蒡子或射干鼠粘子湯(俱咽/㗋)加桔梗使咽㗋爽快¶
胸膈開豁失今不治他日咽㗋閉塞水入則嗆穀入則¶
嘔暴啞失音悔之無及如初發熱時時惡寒身振振揺¶
動如瘧之狀其人衛氣素虛榮血亦弱不能逼毒快出¶
使毒邪留連於經絡之中欲出不出與正相争故振振¶
者火之象也以柴葛桂枝湯加黄茋主之瘡出即愈不¶
<pb:KR3e0078_WYG_082-46b>¶
可錯認作寒戰妄投陳氏辛熱之劑以誤人也¶
古人養生或治病者常順四時之氣謂之勿伐天和如¶
春夏養陽秋冬養陰飲食起居各有攸宜凡瘡疹發熱¶
之時其初發表解肌四時各有主方春用羗活湯(痘發/熱)¶
夏用五苓散(驚/)秋用参蘇飲冬用五積散四時通用人¶
参敗毒散又如春肝旺風木主事調養之法宜四物湯¶
(失血/)加防風黄芩木香青皮羗活以折風木之勝又以¶
四君子湯(不能/食)加白芍藥桂心以補脾之受制相間服¶
<pb:KR3e0078_WYG_082-47a>¶
之夏心旺熱火主事宜黄連解毒湯(煩燥/)加麥門冬五¶
味子以補肺之不足秋肺旺燥金主事宜㵼白散(肺/)合¶
甘桔湯(咽㗋/)加牛蒡子馬兠鈴以散肺中之邪又以四¶
物湯去川芎加天麥門冬天花粉以潤其燥冬腎旺寒¶
水主事宜五積散以散表之寒理中湯(泄利/)加黄茋炙¶
木香丁香以勝裡之寒此四時之治法也如天有暴風¶
連日不止恐有風邪桂枝葛根湯夏月盛暑或非時之¶
熱人参白虎湯(渴/)冬月嚴寒或非時之寒四君子湯加¶
<pb:KR3e0078_WYG_082-47b>¶
桂枝生薑久雨濕盛五苓散加蒼术此四候者必瘡變¶
色有異證可依其法治之苟無他候不可妄治也惟謹¶
帷幙逺風寒毋令大熱毋令大寒但常和煖更常服蟬¶
退膏葢此膏能禦風邪辟惡氣透肌快癍疹也房室之¶
之中常燒辟穢香(禁忌/)勿得間斷¶
凡初發熱二三日間有驚搐者以導赤散(心/)羗活湯(痘/發)¶
(熱/)辰砂散(本/條)主之大便秘者三黄丸(發熱/)㣲利之小便¶
澀少者導赤散渴甚者葛根解毒湯(痘渴/)腹中痛者桂¶
<pb:KR3e0078_WYG_082-48a>¶
枝大黄湯(痘腹/痛)腰痛者人参敗毒散(本條/)自利者黄芩¶
湯(痘泄/利)吐利者黄芩加半夏湯(痘吐/利)如脾胃素弱自利¶
清白者理中湯丸(痘泄/利)或四君子湯(不能/食)肉豆蔲丸(痘/泄)¶
(利/)合而服之　餘詳各門¶
發表升麻湯　治大人小兒時氣瘟疫頭痛足冷脈數¶
　發熱肢體煩燥疼及瘡疹疑貳之間並宜服之或未¶
　經解利而瘡毒已發又云證候未全或未明者但可¶
　與解散之也又云患瘡疹大便自如常者亦可服升¶
<pb:KR3e0078_WYG_082-48b>¶
　麻湯盖用升麻其性苦寒無毒主解百毒殺鬼邪辟¶
　瘟瘴蠱毒中惡腹痛咽㗋口瘡皆毒也瘡痘亦毒故¶
　也其次用葛根性平治消渴大熱解肌發表出汗開¶
　腠理治頭痛升麻葛根二藥皆治伏熱毒動心恍惚¶
　驚悸煩燥大抵瘡疹是藴熱毒葛根解熱升麻去毒¶
　也病熱而藥性㣲寒冷熱相攻則&KR0410;藥治時行寒熱¶
　又活血痺使瘡痘易出也又利小便瘡疹有大熱者¶
　則利小便也次有甘草調和之况新書言瘡疹渴燥¶
<pb:KR3e0078_WYG_082-49a>¶
　甚者亦用炙草散主之四者解毒治熱調榮衛為治¶
　瘡疹之要藥也為其疑貳之間非瘡疹伏熱而發者¶
　有傷寒傷風傷食驚證兼患瘡疹而禀氣怯者皆發¶
　虛熱而非實熱若服之是瘡疹者則毒減而愈他證¶
　者反以為害不能盡述其由但有壯熱而面青目白¶
　睛不黄赤大便不秘小便清者皆不可服裡無藴熱¶
　故也此藥治未發瘡痘之前瘡疹已愈之後服之消¶
　毒故也非正出時服¶
<pb:KR3e0078_WYG_082-49b>¶
　　升麻　葛根　芍藥　甘草(等/分)¶
　右為粗末每服二錢水一盞同煎至半盞去渣温服¶
　不拘時候亦可為細末湯調服身心煩熱即温服寒¶
　多即熱服¶
　海藏云升麻葛根湯太陽陽明之藥　陳文中云身¶
　熱腹痛者身熱泄㵼者身熱驚悸者身熱汗出者身¶
　熱足冷者俱不宜服升麻葛根湯　張㢲之云凡痘見¶
　癍㸃忌葛根湯恐發得表虛也　萬氏曰古人謂但¶
<pb:KR3e0078_WYG_082-50a>¶
　見紅㸃便不可服升麻葛根湯恐發得表虛也此盖¶
　為痘疎毒少者言後人不達立言之㫖遽謂凡出痘¶
　子纔見紅㸃真不可服殊不知升麻葛根湯四味乃¶
　發表解毒疎通血氣升降陰陽之劑痘出太宻正宜¶
　常服以解之令陷者升之燥者潤之鬱者疎之過者¶
　平之陰精不衰而陽毒不亢也茍謂痘疎毒少者雖¶
　他藥不可服况葛根湯乎¶
　古人治痘以葛根湯為主後世好竒多立方法法愈¶
<pb:KR3e0078_WYG_082-50b>¶
　多而治愈難矣茍能變通自發熱以至收靨葛根湯¶
　皆可增損用之不特發表解肌而已今以葛根湯為¶
　主治隨證立增損法於後¶
　初發熱解表加柴胡羗活白芷桔梗防風口乾渴内¶
　熱也加葛粉天花粉麥門冬　自利加條實黄芩生¶
　用　嘔吐加半夏生薑　腹中痛加木香青皮枳殻¶
　山查肉　腰痛加獨活北細辛　頭疼加羗活藁本¶
　蔓荆子　驚搐加木通生地黄燈心　小便少加木¶
<pb:KR3e0078_WYG_082-51a>¶
　通車前子瞿麥　大便秘加大黄　衂血加山梔仁¶
　𤣥參生地黄　發熱三四日熱不減加解毒藥大力¶
　子連翹紫草桔梗　瘡不出加防風蟬蜕荆芥穂紅¶
　花子　眼痛加密䝉花柴胡龍膽草　瘡出太稠宻¶
　加人参當歸木香紫草大力子防風桔梗　咽痛加¶
　桔梗連翹瘡乾或帶紫或色大赤者血熱也加當歸¶
　梢生地黄紅花地骨皮牡丹皮　瘡灰白色平陷者¶
　氣虛也加人參黄茋防風木香官桂　手足瘡不起¶
<pb:KR3e0078_WYG_082-51b>¶
　脾胃不足也加防風官桂人参黄茋　瘡宻起發不¶
　透又渴者此津液不足加人参麥門冬天花粉　泄¶
　㵼者裡虛也加人参白术訶子白茯苓　瘡不著痂¶
　者濕熱也加黄茋防風官桂白术(李氏加紫蘇五分/笋尖山查牛蒡子)¶
　(各一錢冬月加/製過麻黄一錢)¶
惺惺散　治數證皆為純陽人所用古人處為小兒藥¶
　非乃裡寒者可服且以藥對其證用之意大抵渾身¶
　壯熱必由風熱瘡疹傷寒時氣且先與之也其頭痛¶
<pb:KR3e0078_WYG_082-52a>¶
　目澀鼻流清涕者用細辛喘粗者用桔梗人参多睡¶
　者茯苓恐傷寒時氣乗裡弱者用白术也治風熱瘡¶
　疹栝蔞根栝蔞味苦寒治身熱煩滿大熱除腸胃中¶
　痼熱八疽面黄燥渴通月水止小便利熱而胸痺不¶
　下乳陽證傷寒治癰下乳皆攻其熱也故非裡寒者¶
　可用其裡寒者由身有大壯熱不渴而大便反利小¶
　便不赤面青目白睛不黄赤皆裡寒證也其中雖有¶
　白术以温終非為虛熱者用人之臓腑寒則寒藥先¶
<pb:KR3e0078_WYG_082-52b>¶
　効熱藥未必能制之臟腑熱則熱藥先効寒未能制¶
　之此勢之自然也豈得不辨表裡冷熱而用藥也和¶
　劑方小兒傷寒壯熱當先服此大效次服羗活散如¶
　壯熱未退切不可與通利大便及凉藥恐是瘡疹服¶
　藥則誤矣¶
　　苦桔梗　細辛(去/葉)人参　甘草(炒/)白茯苓(去/皮)¶
　　栝蔞根　白术(各一/兩半)¶
　右為細末每服二錢水一鍾加薄荷二葉同煎至三¶
<pb:KR3e0078_WYG_082-53a>¶
　分去渣温服要和氣加薑煎不拘時候身雖壯熱大¶
　便自利者不可服　海藏云惺惺散治風熱咽不利¶
　脾不和少陽渴小便不利也¶
荆芥散　治麻痘子兼瘙癢或癮疹大便自過¶
　右用荆芥少許爛研以新井水將布帛裂過入一滴¶
　許麻油打勻令飲之便不亂悶麻痘已出用黄蠟煎¶
　青膠水飲即安(青膠水乃/牛皮膠也)荆芥治血風麻子是疹子¶
　常言風瘙瘾疹則皆出皮膚其毒輕而浮又以麻油¶
<pb:KR3e0078_WYG_082-53b>¶
　打勻此滑竅之理又以黄蠟煎青膠水服則安此滋¶
　血行榮衛榮衛既順麻疹出矣指用方荆芥湯乃消¶
　毒飲加薄荷煎服之¶
羗活散　解熱散毒治風壅欲作瘡痘者¶
　　羗活　獨活　川芎　桔梗　蟬退　前胡¶
　　柴胡　甘草(炙/)栝蔞　天麻(炙/)荆芥　防風¶
　　地骨皮(各等/分)¶
　右為細末毎服二錢水三分盞薄荷三葉盞内煎至¶
<pb:KR3e0078_WYG_082-54a>¶
　二分通口服量大小加減藥水此藥詳其藥味治風¶
　治寒治驚下痰凉脾治血熱透肌但實熱發無所不治¶
　如禀受怯弱或脾胃弱或外熱目白睛青色皆裡無¶
　熱不可輕用¶
薄荷散　小兒纔覺是瘡疹宜服之¶
　　薄荷葉(一/兩)麻黄(去/節)甘草(炙各/半兩)¶
　右為細末每服二錢水一鍾棗二枚生薑三片同煎¶
　至六分去渣放温日三兩次服此是小兒禀受壅實¶
<pb:KR3e0078_WYG_082-54b>¶
　毒氣盛者宜服之盖此方云小兒纔覺是瘡疹便服¶
　之服之而汗出者服調中散服薄荷散若作寒熱脉¶
　反遲者進脫齒散以温之詳其理非下藥之法也實¶
　者服之未必安虛者服之必危殆¶
参蘇飲(方見/急驚)　　人参羗活散(方見/急驚)¶
羗活散　此方初熱暫用兼治驚搐¶
　　羗活(一錢/二分)獨活　荆芥(各八/分)前胡　防風(各一/錢)¶
　　柴胡　白芷　蟬退　甘草(各四/分)細辛(一/分)¶
<pb:KR3e0078_WYG_082-55a>¶
　右加薄荷三葉水一鍾煎五分不拘時服發搐及熱¶
　盛不退者暫服煎熟用製砂調下治搐如神¶
人参敗毒散　治傷風瘟疫風濕頭目昏眩四肢痛增¶
　寒壯熱項强目睛疼尋常風眩拘倦風痰身體項疼¶
　及咳𠻳鼻塞聲重寒熱並治之¶
　　柴胡　前胡　川芎　枳殻　羗活　獨活¶
　　茯苓　桔梗　人参(各一/兩)甘草(半/兩)¶
　右為粗末每服三錢生薑薄荷煎¶
<pb:KR3e0078_WYG_082-55b>¶
李氏敗毒散　治初熱壯盛等證¶
　即前敗毒散加升麻荆芥牛蒡子蟬退山查地骨皮¶
　薄荷紫蘇紫草減獨活柴胡茯苓人参如熱甚加柴¶
　胡黄芩夏加香薷冬加麻黄㵼加猪苓澤瀉¶
　右薑一片水煎臨服加葱白汁五茶匙¶
正氣散¶
　　甘草(炙三/分半)陳皮　藿香(去/梗)白术(各五/分)厚朴(薑/製)¶
　　半夏(薑製各/一錢半)¶
<pb:KR3e0078_WYG_082-56a>¶
　右細切作一服加生薑三片大棗一枚水煎服¶
調解散¶
　　青皮　陳皮　枳殻(麩/炒)桔梗(去蘆/炒)人参　半夏(炮/七)¶
　　(次/)川芎　木通　乾葛(各四/分)甘草　紫蘇(各二/分)¶
　右細切作一服加生薑三片大棗一枚水煎服一方¶
　加紫草糯米¶
蘇解散　治痘初壯熱頭疼腰痛腹疼作脹一切熱毒¶
　甚者¶
<pb:KR3e0078_WYG_082-56b>¶
　　紫蘇　葛根　防風　荆芥　白芷　蟬退¶
　　紫草　升麻　牛蒡子　木通　甘草(各等/分)¶
　右加燈心葱白各七根水煎熱服¶
和解湯　解表和中¶
　　升麻　乾葛(各一/錢半)白芍(一/錢)人参　防風(各七/分)¶
　　川芎(八/分)甘草(五/分)¶
　右用薑一片水煎服　　右十七方發表平劑¶
王朝奉四物解肌湯¶
<pb:KR3e0078_WYG_082-57a>¶
　　芍藥　黄芩　升麻　葛根¶
　右每服四錢水一盞煎至七分去渣服或云小兒傷¶
　寒疫癘潮熱瘡疹五日已衰疑似不能辨别者並皆¶
　辛凉之劑調之即以四物湯解肌之類　海藏云此¶
　論即有表也若内傷腹中有物未得大便而發熱者¶
　當以食藥去其物則可若得便後仍發熱在表者亦¶
　宜此解肌湯比錢氏升麻葛根湯減甘草加黄芩以¶
　有表熱之意也¶
<pb:KR3e0078_WYG_082-57b>¶
防風蒼术湯　治小兒邪熱在表惡風惡寒瘡疹未出¶
　可解表發痘疹¶
　　防風　甘草(炙各/半兩)蒼术　石膏(各一/兩)¶
　　川芎　黄芩(各二/兩)¶
　右為粗末每服二錢生薑三片薄荷七葉水煎日二¶
　服¶
雙解散　即防風通聖散益元散二方也¶
　　防風　川芎　當歸　白芍藥　薄荷葉¶
<pb:KR3e0078_WYG_082-58a>¶
　　大黄　連翹(各五/分)石膏　桔梗　黄芩(各八/分)¶
　　白术　桂枝　荆芥穂(各二/分)甘草(一/錢)滑石(二錢/四分)¶
　右剉細加生薑三片水二盞煎至一盞去渣温服無¶
　時¶
葛根橘皮湯　治冬温未即病春被積寒所折不得發¶
　至夏熱得其寒解冬温始發肌肉斑爛癮疹如錦紋¶
　而咳心悶但嘔吐清汁服此¶
　　葛根　橘皮(去/白)杏仁(去皮/尖)知母　黄芩¶
<pb:KR3e0078_WYG_082-58b>¶
　　麻黄(去/節)甘草(炙/)¶
　右剉散等分毎服抄三錢用水一盞同煎半盞去渣¶
　温服不拘時　右四方辛凉之劑表有實熱者宜之¶
五積散¶
　　白芷　川芎(各三/分)桔梗(一分/半)芍藥　茯苓¶
　　甘草(炙/)當歸　桂枝　半夏(各二/分)陳皮(五/分)¶
　　枳殻　麻黄(各五/分)蒼术(一/錢)厚朴(四/分)¶
　右除桂枝枳殻二味别為粗末外一十二味剉細慢¶
<pb:KR3e0078_WYG_082-59a>¶
　火炒令轉色攤冷次入二味末令勻水一盞半薑三¶
　片煎至一盞去渣温服無時¶
桂枝葛根湯¶
　　桂枝　葛根　赤芍藥　升麻　防風¶
　　甘草(各一/錢)¶
　右剉細加生薑三片淡豆豉一錢水一盞煎七分去¶
　渣温服無時¶
柴葛桂枝湯¶
<pb:KR3e0078_WYG_082-59b>¶
　　柴胡　葛根　甘草　桂枝　防風　人参¶
　　白芍藥(各等/分)¶
　右剉細加生薑三片水一盞煎七分去渣温服不拘¶
　時　右三方辛溫之劑表有寒邪者宜之¶
攻裏大便酸臭不消化畏食或吐乃内傷飲食宜枳术¶
丸傷冷食飲神應丸　紫霜丸(變蒸/)　神應丸¶
枳實丸　枳术丸(俱大科/傷食)¶
七物升麻丸¶
<pb:KR3e0078_WYG_082-60a>¶
　　升麻　犀角　黄芩　朴硝　梔子仁¶
　　大黄(各二/兩)淡豉(二升/㣲炒)¶
　右共為末蜜丸如黍米大凡覺四肢大熱大便難即¶
　服取㣲利為止¶
備急丸¶
　　木香(二錢/半)大黄　牽牛末(各五/錢)¶
　右為細末神麴糊丸菉豆大每服五七丸食前山查¶
　煎湯下¶
<pb:KR3e0078_WYG_082-60b>¶
和中加味四君子湯¶
　　人参　白术　茯苓　砂仁　橘紅(各一/錢)甘草(五/分)¶
　右水一鍾煎六分食前温服¶
和中散¶
　　厚朴(薑汁製炒/一錢半)人参　白术　茯苓(各一/錢)乾薑(炮/)¶
　　甘草(炙各/六分)¶
　右薑棗煎服¶
六一例六一散　治諸熱證暫用¶
<pb:KR3e0078_WYG_082-61a>¶
　　桂府滑石(水飛過/六兩浄)大甘草(去皮為/末一兩)¶
　右和勻每用一錢薄荷湯或冷水調下内加製辰砂¶
　三錢名辰砂六一散治狂言發搐驚悶用防風荆芥¶
　薄荷天麻煎湯候冷調下更加牛黄三錢纒豆藤三¶
　錢名退火丹治痘初出時大熱不退及標影稠宻成¶
　片者用紫草木通蟬退地骨皮紅花牛蒡子片黄芩¶
　燈草各等分煎湯候冷調下能減標稀痘極良法也¶
　本方加鬱金名牛黄六一散治痘後瘡癤毒壅及天¶
<pb:KR3e0078_WYG_082-61b>¶
　行瘟疫冷水調下多服大效¶
大靈丹　治壯熱顛狂驚搐譫語紅紫斑焦乾陷一切¶
　惡證¶
　　白滑石(飛過/三兩)雄黄(飛/過)犀角(各三/錢)辰砂(飛過三/錢半)¶
　　牛黄　氷片(各一/錢)麝香(五/分)¶
　右研極細和勻用升麻甘草防風薄荷燈草牛蒡子¶
　紅花紫草黄連各三錢水二碗煎至半碗細絹濾去¶
　渣加蜜四兩同熬滴水成珠和前藥丸如小龍眼大¶
<pb:KR3e0078_WYG_082-62a>¶
　金箔為衣每用一丸燈心湯下暑月冷水化下¶
無比散　初熱服之甚能稀痘又治痘夾黑㸃子及黑¶
　陷黑痘等證¶
　　辰砂(一/錢)氷片　麝香　牛黄(各五分如無牛黄/用牛膽南星代之)¶
　　膩粉(二/錢)　一方有蟾酥¶
　右研細末一嵗兒服一宇大者五分刺猪尾血三兩¶
　點新汲水調和送下取下惡毒如爛魚腸葡萄穂狀¶
　即愈¶
<pb:KR3e0078_WYG_082-62b>¶
小無比散　治痘壯熱口渴小水澀大便秘口氣熱煩¶
　躁不寕或焦紫或紅癍自發熱至起壯時有熱者皆¶
　可用痘後餘熱亦可用¶
　　桂府滑石(飛過/六兩)石膏(飛過/一兩)粉草　寒水石(各五/錢)¶
　　鬱金(蟬肚小者甘草湯/煮乾為末七錢)¶
　右俱製淨末和勻每五嵗者服二錢大人再加　冬¶
　月燈心湯下　夏月井水調下　熱甚不解者井水¶
　磨犀角汁調下　若紅紫頂陷不起加穿山甲末一¶
<pb:KR3e0078_WYG_082-63a>¶
　分麝香半分紫草煎湯加酒一二匙調下即起¶
大無比散　治熱毒太甚驚狂譫語引飲痘瘡紅紫黒¶
　䧟¶
　　桂府滑石(飛過/六兩)粉草(一/兩)辰砂(飛過/三錢)雄黄(飛過/一錢)¶
　右為末每三五嵗服一錢十嵗服二錢發熱之初用¶
　敗毒散調下亦能稀痘　若報痘後用燈心湯下¶
凉血解毒犀角地黄湯(失血/)　消毒飲(咽㗋/)¶
玳瑁湯　治時行踠痘瘡及赤瘡疹子未發者令内消¶
<pb:KR3e0078_WYG_082-63b>¶
　已發者解利毒氣令不太盛¶
　　生玳瑁　生犀角(各以冷水濃/磨汁二合)¶
　右同攪令勻每服半合㣲温服一日四五服為佳又¶
　治出而未快者宜服之又云毒氣内攻紫黑色出不¶
　快用玳瑁水磨濃汁一合入豶猪心血一皂子大以¶
　紫草濃煎湯都作一服服之玳瑁犀角其性㣲寒以¶
　治熱毒則知其無失也二藥皆治瘟疫蠱瘴解百毒¶
　通血脈消癰腫故用之以解藴毒可宜服也¶
<pb:KR3e0078_WYG_082-64a>¶
犀角飲子解毒去風疹¶
　　犀角　甘草(炙各/半兩)防風(二/兩)黄芩(一/兩)¶
　右為粗末每服五錢用水一小盞煎至半盞去渣温¶
　服不拘時候¶
犀角湯　治小兒疹痘及赤瘡子¶
　　犀角(屑/)大黄(炒/)桑白皮(蜜/炙)釣藤　甘草(炙/)¶
　　麻黄(去節各/一兩)石膏(五/錢)龍膽草(半/錢)栝蔞　黄耆(炙各/半兩)¶
　右為粗末每服一錢水一小盞煎至四分去滓温服¶
<pb:KR3e0078_WYG_082-64b>¶
　量兒大小加減服瘡子退後濃磨犀角水塗之更良¶
　錢氏亦附方同以此藥治療瘡疹太盛令不入眼則¶
　名調肝散此藥治風盛氣實心肝血熱津液内燥大¶
　便不通毒氣上盛表熱未散之藥也且大黄栝蔞治¶
　内燥釣藤龍胆草治風血熱桑白皮石膏治上焦熱¶
　麻黄黄茋散肌熱犀角甘草解毒大抵用藥貴於與¶
　病相主則病去而正氣自復茍為不然則反為大害¶
　如犀角散自非大便數日不通喘急悶亂煩躁譫語¶
<pb:KR3e0078_WYG_082-65a>¶
　者豈可服之恐病藥不相主治也¶
奪命散　治瘡疹已發未發並宜服之¶
　　升麻　糯米　紫草　甘草(各半/两)木通(二錢/半)¶
　右剉為散每服一大錢水七分煎四分去渣温服出¶
　瘡疹熱毒勢甚者可服解藴熱利小便瘡痘初熱氣¶
　盛亦宜服¶
牛蒡散　凉血解毒¶
　右用牛蒡子炒為末水煎一盞服之小兒冬月有非¶
<pb:KR3e0078_WYG_082-65b>¶
　節之煖及春月天氣暄暖或甘肥之過或重衣温厚¶
　幃帳周宻傷皮膚害血脈瘡瘍發黄是生多疾宜預¶
　常服之也¶
獨勝散　治小兒發瘡痘早㣲熱晚大熱目黄脇動身¶
　熱手冷發甚如驚者又名牛蒡殭蚕散¶
　　牛蒡子(半/兩)白殭蚕(一/分)¶
　右為粗末每服一大錢水六分盞紫草二七寸同煎¶
　至四分盞連進三服其痘便出此藥用牛蒡子出癰¶
<pb:KR3e0078_WYG_082-66a>¶
　透肌白殭蚕治遍身癮疹疼痛成瘡為末酒調服之¶
　立瘥又以紫草煎之令利竅是瘡疹證無虛寒證者¶
　服之立出也¶
解毒疎痘湯　預服解熱去毒已出解熱毒癍疹又治¶
　紅紫口乾壯熱譫語¶
　　防風　荆芥　羗活　柴胡　川芎　白芷¶
　　當歸　連翹　黄芩　黄連　紫草　蟬退¶
　　黍粘子¶
<pb:KR3e0078_WYG_082-66b>¶
　右薑葱水煎服¶
安癍散　調理瘡疹¶
　　升麻　赤茯苓　羗活　黄耆　人参¶
　　桔梗(炒/)枳殻(麩/炒)　甘草(各等/分)¶
　右為細末每服一錢水七分盞紫草薄荷少許同煎¶
　至四分盞去渣放温服之量兒大小增減此藥為解¶
　毒凉血生肌寛腸導熱利小便快膈之藥也患瘡疹¶
　有熱無寒者可服之¶
<pb:KR3e0078_WYG_082-67a>¶
西來甘露飲　清熱解毒如神凡發熱之初五日已前¶
　而熱不退痘色紅紫口渴大便結燥服之即能紅潤¶
　亦治疹家煩熱口乾咳𠻳疹色枯燥或譫語喘急睡¶
　卧不安¶
　　絲𤓰藤(霜降後三日近根二尺剪斷將根頭一節/倒揷入新瓦瓶中上以物掩之勿使灰塵)¶
　　(飛入次日以好新罈一隻將瓶中之汁傾在罈中/仍將藤照前挿入瓶内三日後汁收盡將罈封固)¶
　　(收藏聴/後取用)¶
　若發熱煩燥口渴未見紅㸃將茜根一兩水煎濃汁¶
<pb:KR3e0078_WYG_082-67b>¶
　二酒盃攙絲𤓰藤汁二酒盃相和服之立安痘出亦¶
　輕　若已見標顔色紅紫及稠宻者用紫草煎濃湯¶
　衝服便見紅潤　若夾癍者犀角紫草茜根煎湯衝¶
　服寒月用酒煎衝服盖此汁極能解毒清熱尤治天¶
　行時疫每以生薑汁少許加蜂蜜調勻服之有神功¶
渾元汁¶
　即紫河車不拘男女初胎者尤妙入新瓦罐内封固¶
　其口上以碗覆埋於土中久則化而為水是也専治¶
<pb:KR3e0078_WYG_082-68a>¶
　氣虛血熱痘色紅紫乾枯黒䧟等症以此汁清而補¶
　之其效立見氣虛甚者人参紫草煎濃湯衝入服之¶
蟬蛻膏¶
　　蟬蜕(去/毒)當歸　防風　甘草　川芎¶
　　荆芥穂　升麻(各等/分)　加白&KR0410;藥¶
　右為末煉蜜丸如芡&KR2521;大每服一丸薄荷湯化下¶
辰砂散¶
　　好辰砂(一/錢)絲𤓰(近蒂三寸連子燒存/性此物發痘瘡最妙)¶
<pb:KR3e0078_WYG_082-68b>¶
　右研末蜜水調服云多者可少少者可無或以紫草¶
　甘草湯調服尤佳¶
　　　初熱吉凶¶
發熱時身無大熱腰腹脚膝不痛過三日纔見紅㸃又¶
堅硬礙指此為吉證不須服藥¶
發熱時渾身温熱不時發驚痘自心經出也乃為吉證¶
可治而愈　按近年屢有痘前驚而終凶者好事不如¶
無未可言吉¶
<pb:KR3e0078_WYG_082-69a>¶
發熱之初腹中大痛腰如被杖及至報痘乾燥而前痛¶
猶不止者死不治先腹痛後止可用助血氣藥救之¶
初發熱一日遍身即現紅㸃稠宻如蠶種摸過不礙手¶
者死不治¶
初發熱時頭面一片紅如臙脂者六日後死¶
初發熱時用紅紙撚蘸油㸃火照心頭皮肉裏紅如一¶
片臙脂或遍身皆有成塊紅者八九日後死¶
　¶
<pb:KR3e0078_WYG_082-69b>¶
　¶
　¶
　¶
　¶
　¶
　¶
　¶
　證治凖繩卷八十二¶
