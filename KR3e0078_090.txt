# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.146051
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷九十
<pb:KR3e0078_WYG_090-1a>¶
欽定四庫全書¶
　證治凖繩卷九十¶
　　　　　　　　　　　　明　王肯堂　撰¶
　㓜科¶
　　脾臟門¶
　　　㵼¶
曽論㵼之原有冷㵼熱㵼傷食㵼水㵼積㵼驚㵼風㵼¶
臟寒㵼疳積釀㵼積種種不同各分於後　冷㵼多是¶
<pb:KR3e0078_WYG_090-1b>¶
白水㵼密而少腹痛而鳴眉皺目慢面帶白色額有汗¶
多用冲和飲(慢/驚)當歸散(潮/熱)合和水煨薑煎服并守中湯¶
(本/條)參苓白术散(不乳/食)益中膏(本/條)沉香㯽榔丸(不乳/食)治之¶
　熱㵼大便黃色如同弔水㵼過即止半(日/)復然心煩¶
口渴小便黄少食乳必麄先用五苓散(驚/)或大順飲(吐/)¶
次以錢氏白术散(渴/)主之香薷散(吐/㵼)亦佳　傷食㵼乃¶
脾胃素弱復為生冷果食所傷故大便不聚而㵼或因¶
乳母餐生冷肥膩之物自乳而過亦能作㵼面唇俱白¶
<pb:KR3e0078_WYG_090-2a>¶
㵼稀而少或如壞雞子腥臭異常身形黄痩宜先温正¶
胃氣次理積而後固脾冲和飲(慢/驚)當歸散(潮/熱)合和水煨¶
薑棗子煎服理積兒大者鳥犀丸(吐/)小者化癖丸(癖/)三¶
稜散(宿/食)固脾和中散(吐/㵼)醒脾散(慢/驚)　水㵼謂之洞泄乃¶
陰陽不順米穀不分㵼黄水而小便少畨次密而無度¶
是夏秋之際畫則解衣取涼夜則失蓋感冷冷熱相激¶
清濁渾亂或因母自熱中來乳有熱氣遽以哺之令兒¶
脾胃不和水穀交雜而下以㕮咀五苓散(驚/)加薏苡仁¶
<pb:KR3e0078_WYG_090-2b>¶
車前子半夏水薑煎服分正隂陽或先用大順飲(吐/)温¶
白湯調下香薷散(吐/㵼)調中止補錢氏白木散(渴/)六和湯¶
(吐/㵼)亦好　積㵼脾氣虚弱乳食入胃不能運化積滯日¶
久再為冷食所傷傳之大腸遂成泄㵼留連不止諸藥¶
無効蓋以積在脾胃積既未除何由得愈宜先去積後¶
止㵼㵼止實脾則病除矣三稜散(宿/食)烏犀丸(吐/)續用沉¶
香㯽榔丸(不乳/食)參苓白木散(慢/驚)和中散(吐/㵼)香橘餅(本/條)調¶
理　驚㵼糞青如苔稠若膠粘不可便止但鎮心抑肝¶
<pb:KR3e0078_WYG_090-3a>¶
和脾胃消乳食斯為治法先投五苓散(驚/)次用三稜散¶
(宿/食)水薑倉米煎服或三解散(潮/熱)神麯生薑煎湯調服及¶
沉香㯽榔丸(不乳/食)不驚丹(驚/)調治　風㵼慢驚大病後¶
有之其糞稀黄褐色或夾不消乳食同下此因脾虚所¶
致或夾黑褐色者屬腎蓋脾虚為腎水所乘故也若久¶
不進飲食再有驚搐宜疎腎水去脾風次補脾則自愈¶
庶無復作之患疎腎水㕮咀五苓散(驚/)加黑牽牛半生¶
半炒并薏苡仁水薑煎服去脾風㵼黄散(脾/)調脾氣參¶
<pb:KR3e0078_WYG_090-3b>¶
苓白水散(不乳/食)　臟寒㵼糞如青竹色不稀不稠或下¶
青水未㵼時腹痛而嗚呌哭方㵼多是生來三五月内¶
有此周歲則無始因斷臍帶短風冷自外逼内而成此¶
疾先用冲和飲(慢/驚)水葱白煎投温中解表次以當歸散¶
(潮/熱)水煨薑煎服及投匀氣散(疝/)理中湯(吐/㵼)　疳積釀瀉¶
其候面色痿黄肚脹脚弱頭大項小髪稀且竪肌肉消¶
痩不思飲食晝涼夜熱或腹内有癥癖氣塊㵼則顔色¶
不等其臭異常其㵼有時或一月半月旬日一畨自㵼¶
<pb:KR3e0078_WYG_090-4a>¶
自止名為疳積釀㵼先以當歸散(潮/熱)加以三稜陳皮水¶
薑煎服次投烏犀丸(吐/)沉香㯽榔丸(不乳/食)及化癖丸(癖/)¶
蘆薈丸(疳/)沒石子丸(本/條)兒最小者難下丸子止投三稜¶
散(宿/食)快膈湯(痞/)自然全愈　若㵼或痢色青甚而淡黄¶
夾白寒多熱少此陰邪勝陽宜用守中湯胃苓湯(俱本/條)¶
與服扶表救裏方進當歸散(潮/熱)加陳皮紫蘇水薑糯米¶
煎服亦宜和解理中湯(吐/㵼)清米飲空心調服温脾去濕¶
益氣清神寒盛者理中湯内加熟附子水薑棗煎服次¶
<pb:KR3e0078_WYG_090-4b>¶
投南星腹皮飲水薑煎服和脾胃去陰邪　若㵼或泄¶
色青淡而有沫黄稠熱多寒少亦致面黄肌痩煩躁不¶
寧宜以㕮咀五苓散加薏苡仁車前子水薑煎服解散¶
餘邪仍用茵陳蒿梔子仁煎湯調細末五苓散温服退¶
黄色消陽毒及當歸散水薑棗煎投或服萬安飲(積/熱)四¶
神丸¶
養生治大小老虚之人不拘冷熱泄㵼　黄連(去/鬚)白芍¶
　　藥(並剉/如豆)吳茱茰(各十/兩)¶
<pb:KR3e0078_WYG_090-5a>¶
　右三味釜内慢火炒赤色放冷杵羅為細末每服三¶
　錢七水一盞半煎至八九分去滓空腹食前温服日¶
　三四服小兒量與或以水浸蒸餅丸如桐子大更丸¶
　一等如菉豆黄米大小兒每服十五丸至二十丸温¶
　米飲下若作散以沸湯或温米飲調下並可服病泄¶
　痢之人若不禁生冷魚肉肥膩與不服藥同　一方¶
　有木香無芍藥醋糊丸¶
茅先生香連丸　治㵼利　木香　黄連(茱茰半兩同/於釠内炒令)¶
<pb:KR3e0078_WYG_090-5b>¶
　　(煙起取出/去茱茰)肉豆蔲　訶子(炮去核/各半兩)阿膠(麫/炒)朱砂(各/一)¶
　　(錢/)¶
　右為細末軟飯為丸如桐子大每服十丸十四丸用¶
　飯飲吞下兒小碎之¶
乳香散　治一切㵼痢　乳香(二錢用荷葉於炭火上/炙令半鎔放地上椀蓋)¶
　　(另/研)肉豆蔲　白薑　甘草(炙/)草菓子(各一/兩)¶
　右細剉用醋麫裹於熱灰内煨令赤色取出去麫為¶
　末入乳香末拌勻每服半錢一錢陳米飯飲調下¶
<pb:KR3e0078_WYG_090-6a>¶
冷㵼薛湯氏云冷㵼者乃脾胃虚寒水穀不化而泄錢¶
仲陽云小兒不能食乳㵼褐色身冷無陽也當用益黄¶
散(脾/)加減治之大便清白口不煩渴冷積㵼也理中湯¶
(吐/㵼)主之若口鼻吸風寒之氣脾胃受生冷之食而作者¶
先用理中湯後用異功散命門火衰不能温蒸中州之¶
氣故脾胃虚寒者用益黄散及八味丸(腎/)脾胃虚弱者¶
五味異功散(吐/㵼)脾氣下陷者補中益氣湯(虚/熱)脾氣虚寒¶
者人參理中湯寒水侮土者益黄散肝木乘脾者四君¶
<pb:KR3e0078_WYG_090-6b>¶
柴胡散手足並冷者加木香乾薑治者審之　百問云¶
冷積㵼沒石子丸極効人參散(吐/)理中湯(吐/㵼)加減服尤¶
佳更加肉豆蔲則止來復丹(大科/中暑)不換金正氣散(吐/㵼)皆¶
可觀音散(吐/㵼)銀白散加減調治乃平和之劑也¶
守中湯　理春夏相交陰濕氣重中傷脾胃致腹痛泄¶
　利經久不止漸傳手足浮腫飲食少思　桔梗(去芦/剉炒)¶
　　蒼木(米泔水浸一宿去麄皮濾/乾剉片炒微黄色各二兩)白薑(四錢/炮)甘草(六/錢)¶
　　(炙/)¶
<pb:KR3e0078_WYG_090-7a>¶
　右件剉焙為末每服一錢空心沸湯調服㕮咀水煎¶
　亦可或用薑棗¶
沒石子丸　治嬰孩先因冷㵼或作赤白痢候久而變¶
　作諸般異色不止一端外證面或青或白唇舌乾焦¶
　手㣲冷渾身温壯肚内刺痛啼呌睡卧不安若有是¶
　候當服　沒石子　木香　黄連　當歸　青皮(各/二)¶
　　(錢/半)¶
　右五味為末阿魏一分酒半盞浸化入麫少許令勻¶
<pb:KR3e0078_WYG_090-7b>¶
　煮糊為丸如粟米大一二歲兒服如椒自大者四五¶
　六歲兒服每服五十丸赤痢甘草湯下白痢乾薑湯¶
　下或五倍子湯下¶
張渙川椒丸　治小兒夏傷濕冷入腸胃泄㵼不止¶
　　川椒(一兩去閉目雙者并黑子/揀浄慢火炒香熟為度)肉豆蔲(半/兩)¶
　右件搗羅為細末粳米飯和圓如黍米大每服十粒¶
　米飲下量兒大小加減¶
粟煎湯　治腸胃受風令泄注不止身體壯熱　白术¶
<pb:KR3e0078_WYG_090-8a>¶
　　(炮/)當歸(洗焙/乾)川芎　人參(去芦/頭)肉桂　芍藥(各一/兩)¶
　右件搗羅為細末每服一錢水一小盞入生薑三片¶
　粟米一匙頭許煎至五分粟米熟去滓放温服¶
温中丸　治胃寒㵼白腹痛腸鳴(方見/吐㵼)¶
孔氏治藏府不調大便青色　白术　人參　茯苓(各/一)¶
　　(錢/)甘草(炙半/錢)¶
　右末一錢水一小盞煎七分温服¶
丹溪云㵼青亦是寒宜用蘇合香丸平胃散各等分蜜¶
<pb:KR3e0078_WYG_090-8b>¶
湯調服¶
田氏云便青者因驚風内藏脾氣不和宜白术湯¶
熱㵼湯氏云小兒熱㵼者大便黄而赤或有沫乃臟中¶
有積或因乳母好飲酒或嗜熱物或生下傷濕藴熱醫¶
者不明但用豆蔲訶子等藥服之如水澆石既不識其¶
證故不辨其冷熱用藥又不得其法焉能取効此證當¶
以小便赤少口乾煩躁為驗治法當用錢氏白术散(渴/)¶
去木香用之五苓散(驚/)去桂亦可服其熱甚者四逆散¶
<pb:KR3e0078_WYG_090-9a>¶
大柴胡湯(俱傷/寒)去大黄服之殊驗也更用黄連丸(疳/)等¶
劑亦佳調中湯(痢/)去大黄加黄連枳殻如夾熱而㵼太¶
陽與少陽合病自下痢者與黄芩湯嘔者加半夏又有¶
挾熱㵼痢而小便秘澀赤甚者加減四順清涼飲(裏/熱)治¶
之即止　薛氏云右腮色赤飲冷胃經實熱也用㵼黄¶
散(脾/)惡冷喜熱胃經虚熱也用白术散(渴/)右腮及額間¶
俱赤心脾翕熱也用㵼黄散加炒黑黄連若左頰右腮¶
俱赤肝火乘脾土也用四君子湯(吐/㵼)加柴胡若兒暴傷¶
<pb:KR3e0078_WYG_090-9b>¶
乳食用保和丸(宿/食)乳母尤當忌厚味節飲食若乳母停¶
食所傷致兒吐㵼等病當治其母大抵始病而熱者邪¶
氣勝則實也終變為寒者真氣奪則虚也久病而熱者¶
内真寒而外假熱也久㵼元氣虛寒當參前證治之¶
黄芩湯　治下利而頭痛胸滿口若咽乾或往來寒熱¶
而嘔其脉浮大而弦者或協熱而利者　黄芩(一/兩)芍藥¶
　　　甘草(炙各/一兩)¶
　右剉散每服三錢棗子一箇水一盞煎七分去滓温¶
<pb:KR3e0078_WYG_090-10a>¶
　服嘔者加半夏一兩二錢半生薑煎¶
張渙清胃散　治挾熱泄利　川楝子　黄檗(微焙/炙)當¶
　　歸(洗焙/乾)地榆(炙/)黄連(去鬚炙/各半兩)¶
　右件搗羅為細末每服一錢水八分煎至四分去滓¶
　温服乳食前¶
香連丸　黄連(薑汁拌/炒二兩)木香(煨半/兩)¶
　右為末陳米飯丸菉豆大米飲下一二十丸亦可調¶
　六一散¶
<pb:KR3e0078_WYG_090-10b>¶
傷食㵼湯氏云凡此㵼不宜便補先用消食藥或用紫¶
蘇丸(變蒸/熱)取其積盡然後可補經云食㵼重當取疳虚¶
用補虚治食㵼與香橘餅子加減觀音散調中湯以¶
意加減凡傷食㵼難止亦不宜補再傷又㵼宜節飲食¶
當用進食丸(痞/)取下食積令盡次以錢氏加減益黄散¶
只一服可止此乃切要治法然後異功散四君子湯(俱/吐)¶
(㵼/)調理必取全安有腹中雷嗚下痢者生薑㵼心湯主¶
之如冷積釀㵼用香朴散止之白水散以和氣調胃調¶
<pb:KR3e0078_WYG_090-11a>¶
中散保安丸能止傷食㵼感應丸沉香煎三稜丸(癖積/)¶
皆可服也　東垣云傷食則惡食小兒食㵼者因飲食¶
傷脾脾氣不能健運故乳食不化而出若噯臭吞酸胸¶
膈脹滿腹痛按之益痛者雖作㵼而所停滯之物尚未¶
消也用保和丸腹痛按之不痛者乳食已消也用異功¶
散脾氣傷而未復不思飲食者用六君子湯所傷生冷¶
之物及喜熱者並加木香乾薑乳食已消腹痛已止㵼¶
尚未止者脾失升清之氣也用補中益氣湯餘有别證¶
<pb:KR3e0078_WYG_090-11b>¶
當參各門　錢黄承務子二歲病傷食而㵼衆醫與止¶
之十餘日便青白乳食不消身涼加哽氣昏睡咸謂困¶
篤召錢錢先與益黄散補脾散各三服三日身温而不¶
哽氣後以白餅子微下之又與益脾散三服利止何以¶
然利本脾虚傷食初不與下之留連十日上實下虚脾¶
氣弱則引肺亦虚脾肺子母故也今先補脾則肺病自¶
退即身温不哽氣也然後下其所傷或曰何不先下後¶
補曰便青為下臟冷若先下必大虚今先實脾而後下¶
<pb:KR3e0078_WYG_090-12a>¶
則不虚矣後更與補之乃安¶
香橘餅　止積㵼傷冷　木香　青皮(各一/錢)陳皮(二錢/半)¶
　　厚朴(薑汁/製)神麯　麥蘖(各半/兩)¶
　右為末蜜丸為餅紫蘇米飲調下¶
加減觀音散　止吐㵼截虚風　黄耆　人參(各二錢/五分)¶
　　木香　甘草(炙/)石蓮(去/心)扁豆(炒/)茯苓　白术　全¶
　　蝎　羗活(各一/錢)防風　天麻(各二/錢)¶
　右剉散薑棗煎¶
<pb:KR3e0078_WYG_090-12b>¶
調中散　治傷食㵼凡此㵼不宜便補先用食藥或紫¶
　霜丸取其積盡然後可補經云食㵼重當取疳虚用¶
　補虚良醫明妙理何慮疾難除　人參(去/芦)白茯苓¶
　　白术　木香　乾薑(炮/)藿香葉　香附子(炒去/毛)縮¶
　　砂仁　甘草(炙/)丁香(各等/分)¶
　右為末每服一錢薑棗湯調下肚痛白湯下量大小¶
　加減¶
生薑㵼心湯　治傷寒汗出解後胃中不和心下痞硬¶
<pb:KR3e0078_WYG_090-13a>¶
　脇下有水氣腹中雷嗚下利者　黄芩　甘草(炙/)人¶
　　參(各一/兩半)乾薑(炮/)黄連(各半/兩)半夏(一兩一/錢湯泡)¶
　右剉散每服三錢水一盞生薑三片棗一枚煎七分¶
　去滓温服¶
保安丸　治小兒　㵼傷食㵼　香附子(浄/)砂仁(各一/兩)¶
　　白薑(炮/)青皮(去/穰)陳皮(去/白)三　(炮/)莪术(炮/)甘草(炙各/半兩)¶
　右為末麥糵麫糊丸菉豆大每服三丸白湯下食前¶
　温服¶
<pb:KR3e0078_WYG_090-13b>¶
杏霜丸　治小兒食積作㵼并痢證　杏仁(三兩去皮/尖麩炒)¶
　　巴豆(一兩去殻油炒焦/却入杏仁同炒)黄蠟(二兩酒/煮綿濾)百草霜(炒為/末二)¶
　　(兩用油六/錢炒勻)¶
　右將杏仁巴豆研極細却入草霜令勻鎔蠟和丸如¶
　菉豆大赤痢甘草湯白痢生薑湯先進三四服腹脹¶
　者十餘服効驗如神¶
醫局開胃丸　治小兒府藏怯弱内受風冷腹脇脹滿¶
　腸鳴泄利或青或白乳食不化又治藏冷夜啼胎寒¶
<pb:KR3e0078_WYG_090-14a>¶
　腹痛　木香　蓬莪茂　白术　人參(去芦/頭)當歸(剉/微)¶
　　(炒各/半兩)麝香(細/研)白芍藥(各一/分)¶
　右件搗羅為末都研令勻湯浸炊餅和丸如黍米大¶
　每服十五丸温米飲下新生兒腹痛夜啼可服五丸¶
　竝乳食前服¶
水㵼聖惠厚朴散　治小兒脾胃不和洞㵼下利不止¶
　羸痩食少　厚朴(去麤皮塗生薑/汁炙令香熟)人參(去芦/頭)訶梨勒¶
　　(煨用/皮)白术　黄連(去鬚/微炒)地榆(微炙剉/各一分)甘草(炙微/赤剉)乾¶
<pb:KR3e0078_WYG_090-14b>¶
　　薑(炮裂剉/各半分)肉豆冦(一枚/去殻)¶
　右件搗細羅為散每服以粥飲調下半錢日三四服¶
　量兒大小以意加減¶
張渙厚朴散　治洞泄注下　厚朴(生薑/汁製)訶梨勒(炮取/皮)¶
　　肉豆蔲(各一/兩)白术　乾薑(炮各/半兩)¶
　右件搗羅為細末每服一錢水八分盞入生薑粟米¶
　各少許煎五分去滓温服¶
萬全龍骨丸　治小兒冷熱不調時有洞泄下利不止¶
<pb:KR3e0078_WYG_090-15a>¶
　　龍骨　黄連　白石脂　白礬(燒令/汁尽)乾薑(炮/)木香¶
　　(各半/兩)¶
　右件藥搗羅為末醋煮麫糊為丸如麻子大每服以¶
　粥飲下五丸日三四服量兒大小加減服之¶
劉氏小兒水㵼注下　黄連　石蓮(各等分/炒黄色)¶
　右為末每服半錢水㵼新汲水調下白㵼粟米飲下¶
積㵼香橘餅　治嬰孩過傷乳食或吐或㵼及病後虚¶
　中感積成痢氣弱神昏面黄目慢　南木香　陳橘¶
<pb:KR3e0078_WYG_090-15b>¶
　　皮(去/白)青皮(去白各/二錢半)厚朴(去麄皮薑/汁製七錢)縮砂仁　神麯¶
　　(濕紙/裹炮)麥芽(淨洗焙乾/各五錢)三稜(炮剉/三錢)¶
　右木香不過火餘七味剉焙仍同木香研為細末煉¶
　蜜作餅子如芡實大每服一餅至三餅用棗湯化開¶
　空心温投米清湯亦可¶
驚㵼仲陽云慢驚病後或吐㵼胃虚或氣弱因驚眼白¶
如淡墨下糞青黄此㵼合温補至聖保命丹釣藤飲(夜/)¶
(啼/)主之或乳隨糞下消乳丸(吐/)進食丸(痞/)主之或微渴¶
<pb:KR3e0078_WYG_090-16a>¶
心脾喘燥狂熱此㵼尤難治辰砂五苓散(驚/)主之冷者¶
定命飲子治之後與温驚朱君散睡驚太乙丹　薛小¶
兒驚㵼者肝主驚肝木也盛則必傳尅於脾脾土既衰¶
則乳食不化水道不調故泄㵼色青或兼發搐者蓋青¶
乃肝之色搐乃肝之證也亦有因乳母脾虚受驚及怒¶
動肝火而致者經曰怒則氣逆甚則嘔血及飱泄法當¶
平肝補脾慎勿用峻攻之藥脾氣益虚肝邪彌甚甚至¶
抽搐反張者亦肝火熾盛中州虧損之變證也凡見驚¶
<pb:KR3e0078_WYG_090-16b>¶
證即宜用四君六君異功散等方加白附子定風柴胡¶
平肝引經以杜漸則必不至㵼搐而自安矣今已見㵼¶
吐驚搐尚不知補脾平肝以保命抱龍鎮驚等藥治之¶
其亦去生逺矣¶
至聖保命丹　治小兒胎驚内釣腹肚𦂳硬眠睡不安¶
　夜多啼哭及治急慢驚風眼目上視手足抽掣不省¶
　人事悉皆主之冷證用此　全蝎(十四箇/去毒)防風　僵¶
　　蠶(炒去/絲嘴)南星(炮/)天麻(各二/錢)白附子　麝香(五/分)金箔¶
<pb:KR3e0078_WYG_090-17a>¶
　　(十/片)蟬蛻(洗/)朱砂(各一/錢)　有熱證加牛黄腦子硼砂¶
　右為末粳米糊丸每兩作四十丸常服鎮心安神化¶
　痰除一切驚風諸證湯臨時換　一方加人參白茯¶
　苓二錢¶
定命飲子　治慢驚吐㵼困重欲傳慢脾通用　半夏¶
　　(生揀圓/白者)茯苓　木香　老生薑(切片乾/各二錢)白术　甘¶
　　草(炙各/一錢)天麻(二錢/半)¶
　右剉散每服二錢薑棗湯調下¶
<pb:KR3e0078_WYG_090-17b>¶
朱君散　治吐㵼後有此證并糞青者宜服之　人參¶
　　　白术　茯苓　甘草　辰砂　麝香　燈心¶
　　鈎藤¶
　右為末每服一錢用白湯調下¶
睡驚太乙丹　常服安神鎮驚止夜啼糞青　桔梗(一/兩)¶
　　(炒/)藿香葉　白扁豆(炒各/半兩)白芷(三/錢)川芎(二錢/半)¶
　右為末煉蜜丸如茨實大辰砂麝香為衣每服半丸¶
　薄荷湯磨下正糞色棗湯下夜啼燈心釣藤湯磨下¶
<pb:KR3e0078_WYG_090-18a>¶
　加白术茯苓白芍藥尤妙¶
四神丸　治脾虚胃弱大便不實飲食不思或泄痢腹¶
　痛　肉豆蔲　五味子(各二/兩)補骨脂(四/兩)吳茱茰(一/兩)¶
　右為細末用紅棗六十五枚生薑六兩用水二鍾煮¶
　乾取棗肉和丸如桐子大每服五六十丸白湯送下¶
　或化服¶
二神丸　補骨脂(四/兩)肉豆蔲(二兩/生用)¶
　右為末用紅棗四十九枚生薑四兩用水一鍾煮乾¶
<pb:KR3e0078_WYG_090-18b>¶
　取棗肉和丸如桐子大每服二三十丸白滚湯下¶
疳積釀㵼沒石子丸　治久患疳痢及釀㵼　沒石(二/枚)¶
　　南木香(濕帋包/畧煨)浄黄連(剉碎薑汁炒/各二錢半)肉豆蔲(二枚/炮)¶
　　訶子(四枚/去核)¶
　右剉焙成末如烏犀丸内製飯糊為丸粟米大每服¶
　十丸至三十丸或五十丸温白湯空心下或米清湯¶
　下¶
暴㵼巢氏小兒卒利者由腸胃虚㬥為冷熱之氣所傷¶
<pb:KR3e0078_WYG_090-19a>¶
而為卒利熱則色黄赤冷則色青白若冷熱相交則變¶
為赤白滯利也¶
聖惠胡黄連散　治小兒冷熱氣不和忽㬥下利腹内¶
　疼痛　胡黄連　母丁香　桂心　木香　肉豆蔲¶
　　(去/殻)當歸(剉微/炒)麝香(細研各/一分)犀角(屑半/分)¶
　右件藥搗細羅為散每服以粥飲調下半錢日三四¶
　服量兒大小加減¶
龍骨散　治小兒㬥利　龍骨　黄連(去鬚微炒/各一兩)當歸¶
<pb:KR3e0078_WYG_090-19b>¶
　　(剉微/炒)枳殻(麩炒微黄去/瓤各半兩)¶
　右件藥搗麤羅為散每服一錢以水一小盞煎至五¶
　分去滓不計時候量兒大小加減温服¶
張渙阿膠丹　治泄利身熱及㬥㵼注下　真阿膠(炙/熟)¶
　　乾薑(各一/兩)芍藥　當歸(洗焙/乾)川黄連　肉豆蔲(各/半)¶
　　(兩/)¶
　右件搗羅為細末煉蜜和丸如黍米大每服十粒粟¶
　米飲下量兒大小加減¶
<pb:KR3e0078_WYG_090-20a>¶
神仙玉粉丹　補一切虛不熱男婦小兒皆可服冷積¶
　㬥㵼見功尤速　精明舶上硫黄(一斤去砂/石盡打碎)¶
　右將豶豬肚七箇旋採桑根白皮三斤寸剉將豬肚¶
　一箇浄洗以硫黄實之用麻線縫合水二斗先將桑¶
　根白皮一斤同煮一伏時其餘諸肚亦用慢火養之¶
　不得令冷候煮滿一伏時别以豬肚換之又用白皮¶
　内一斤同煮再一伏時又換豬肚并桑白皮過三伏¶
　時不換白皮只換豬肚其煮七伏時水耗以熱湯添¶
<pb:KR3e0078_WYG_090-20b>¶
　不得用冷水候滿七伏時取出用温水淘淨研至細¶
　候烈日中曬極熱再研煮糯米粉為糊丸如梧桐子¶
　大每服空心米飲下十粒至十五粒大率驅除宿冷¶
　其功効無比老人經久可服¶
久㵼大法補虛　消積　鳳髓經歌云脾中有積熱遲¶
留至使終年㵼不休項軟見人多哽氣更兼清水鼻中¶
流少間有似黄金色若有垂腸更不收形證又着胸膈¶
上胸前深赤汗如油唇赤生瘡眼脉赤若不調脾命即¶
<pb:KR3e0078_WYG_090-21a>¶
休¶
千金七味散　治利下久不差　黄連(八/分)龍骨　赤石¶
　　脂　厚朴　烏梅肉(各三/分)甘草(炙二/分)阿膠(炙三/分)¶
　右治下篩漿水服二方寸七日二小兒一錢七¶
華陀治老小下利柴立不能食入口即出命在旦夕久¶
　利神驗方　黄連(末/)亂髪灰　醇苦酒　密(各半雞/子殻許)¶
　　白蠟(方寸/七)雞子黄(一/枚)¶
　右六味於銅器中炭火上先内酒蜜蠟雞子黄攪勻¶
<pb:KR3e0078_WYG_090-21b>¶
　乃内黄連末髪灰又攪煎視可取出為丸久困者一¶
　日一夜盡之¶
外臺療久利無間冷熱疳痢悉主之¶
　棗一枚去核勿令皮破内胡粉令滿於炭火中燒如¶
　炭甆器中研之米飲和服一歲以下分服之不過三¶
　服差¶
聖惠治久利赤白漸羸胃虚不食丁香散　丁香　厚¶
　　朴(去麄皮塗生薑/汁炙令香熟)黄連(去鬚剉/微炒)當歸(剉微/炒)訶梨勒¶
<pb:KR3e0078_WYG_090-22a>¶
　　(煨用/皮)白术(剉微/炒)伏龍肝(各半/兩)木香(一/分)赤石脂(一/兩)¶
　右件藥搗細羅為散每服以粥飲調下半錢日三四¶
　服量兒大小加減¶
聖惠黄連丸　治小皃曩利經久不斷增減有時　黄¶
　　連(去鬚/微炒)人參(去芦/頭)赤石脂　龍骨　甘草(炙微/赤剉)黄¶
　　芩　厚朴(去麄皮塗生薑/汁炙令香熟)白茯苓　枳殻(去瓤麩/炒微黄)¶
　　(各半/兩)烏梅肉(一分/微炒)¶
　右件藥搗羅為末煉蜜和丸如麻子大每服以粥飲¶
<pb:KR3e0078_WYG_090-22b>¶
　下七丸日三四服量兒大小臨時加減¶
譚氏斗門散　歌曰小兒㵼利甚青黄久患時多轉滑¶
　腸下部脫肚頻努嚥朝朝焦瘦漸羸尫　訶子　枳¶
　　殻　地榆(各等/分)¶
　右為末每服一錢米飲調下一歲以下半錢¶
嬰孺龍骨湯　治下利不住　龍骨　甘草(炙/)黄連(各/四)¶
　　(分/)當歸　乾薑(各一/分)¶
　右以水四升煮取一升二合食前温分三服¶
<pb:KR3e0078_WYG_090-23a>¶
龍骨湯　治服藥下後不止　龍骨(五/分)　甘草(炙/)乾薑¶
　　　當歸　黄連　赤石脂　附子(炮製去/皮臍)前胡(各/三)¶
　　(分/)¶
　右以水四升煮取一升二合為五服旦服至午令盡¶
黄連煎　治冷熱利經時不止體羸不堪餘治差而又¶
　發用好黄連二兩水七升蜜八合煎一升三合去滓¶
　百日兒服半合二百日一歲服一合¶
雞骨丸　治下利經久不斷羸痩脾胃冷弱食不消化¶
<pb:KR3e0078_WYG_090-23b>¶
　　　雞骨(宿雌雞胸前及/助骨全用一具)黄連(六/分)厚朴(三/分)神麯(炒/)甘¶
　　草(炙/)白术(各四/分)麥糵(炒/)烏梅肉(各二/分)人參　赤石¶
　　脂　黄芩　白龍骨(各五/分)桔梗(二/分)¶
　右為末蜜丸小豆大白飲下二十五丸日二服量兒¶
　大小與之¶
温白丸　治久㵼脾虚不食食即㵼下米穀不化　白¶
　　术(一分米泔/浸切焙)丁香(半錢/炒)半夏(一錢半湯/炮洗七遍)¶
　右為末生薑自然汁煮麫糊為丸如梧桐子大半歲¶
<pb:KR3e0078_WYG_090-24a>¶
　每服三丸三五歲五七丸淡生薑湯吞下早晩各進¶
　一服¶
惺惺散　治久㵼脾困不思乳食恐作脾風　天麻¶
　　全蝎(炒各/半錢)木香(炮/)糯米　人參　茯苓(各微/炒)白扁¶
　　豆(炒/)山藥(焙/)甘草(炙各/一錢)¶
　右為末每服嬰孺一字二三歲半錢用水一藥注或¶
　半銀盞棗子半片煎十數沸服¶
張渙治㵼利久不差香礬丹　木香　枯白礬(各一/兩)訶¶
<pb:KR3e0078_WYG_090-24b>¶
　　梨勒皮(微/炮)酸石榴皮(炒黒各/半兩)¶
　右件搗羅為細末鍊蜜和丸如黍米大每服十粒粥¶
　飲下量兒大小加減¶
劉氏治小兒臟腑久泄㵼不止　人參　白木　茯苓¶
　　　甘草　陳皮　藿香　丁香　木香　肉豆蔲¶
　右等分為末每服二錢以藿香合糯米煮粥飲調下¶
　或薑水煎亦可¶
臟腑滑泄四君子加訶子五分米飲調下¶
<pb:KR3e0078_WYG_090-25a>¶
飱㵼(醫書謂之/水穀㵼)錢食不消脾胃冷故不能消化當補脾¶
益黄散主之　潔乳食不消初病忽然氣出冷四肢亦¶
冷面白無光澤精神不定此乃胃氣不和可以大温藥¶
治之史君子九益黄散主之　若病泄㵼日久不瘥乳¶
食不化是脾胃有風冷先服益黄散二服後用宣風散¶
導之胃宜再補　宜參大科飱泄門用之¶
聖惠厚朴散　治小兒水穀利羸痩面黄不欲飲食¶
　　厚朴(去麄皮塗生薑/汁炙令香熟)龍骨　黄連(去鬚㣲炒/各半兩)丁香¶
<pb:KR3e0078_WYG_090-25b>¶
　　　當歸(剉微/炒)木香　白术　肉豆蔲(各一/分)¶
　右件藥搗細羅為散每服以粥飲調下半錢日三四¶
　服量兒大小加減¶
地榆散　治水穀利日夜不止　地榆(微炙/剉)厚朴(去麄/皮塗)¶
　　(生薑汁炙令/香熟各三分)黄連(一兩去/鬚微炒)阿膠(半兩搗碎/炒令黄色)¶
　右件藥搗細羅為散不計時候以粥飲調下半錢量¶
　大小加減¶
醫局胃風湯　治風冷乘虚入客腸胃水穀不化泄㵼¶
<pb:KR3e0078_WYG_090-26a>¶
　注下腹脇滿腸鳴㽲痛及腸胃濕毒下如豆汁或下¶
　瘀血日夜無度並宜服之　人參(去芦/頭)白茯苓(去/皮)芎¶
　　藭　桂皮(去麄/皮)當歸(去/苖)白芍藥　白术(各等/分)¶
　右為麄散每服二錢以水一大盞入粟米百粒同煎¶
　七分去滓稍熱服空心食前小兒量減¶
小兒大便青瓣飱泄脉大手足寒難已脉小手足温易¶
已¶
　　　赤白痢¶
<pb:KR3e0078_WYG_090-26b>¶
湯氏云小兒痢疾皆因飲食無節或餐果食肉不知厭¶
足乃脾胃尚弱不能尅化停積於臟故成痢也熱摶則¶
赤風寒之氣入於腸胃致令津液凝滯則成白痢或夾¶
青者有驚積或如魚腦肚中疼甚者大抵八痢但冷熱¶
赤白藥性雖有不同治法不相逺矣又有赤白相雜者¶
當先去其熱積須用大黄枳實朴硝之類以去其熱毒¶
然後黄連黄芩黄檗解其熱痢此止疼自定此妙法也¶
如痢不止則用地榆熟艾等劑調理自然平復脾虚者¶
<pb:KR3e0078_WYG_090-27a>¶
不可輕用罌粟澀滯等劑必致危困須用沒石子黄連¶
阿膠地榆以止之方為盡善其枳殻芍藥皆要藥也噤¶
口痢不能食者石蓮散主之香脯散亦可冷痢如豆汁¶
肚疼者胃風湯主之脾毒痢臟熱當服香連丸黄連香¶
薷散去桂五苓散(驚/)茅花湯當歸芍藥枳殻地榆川芎¶
等劑先與解毒退熱却與開胃進食分利水穀寛腸定¶
痛先與水浸丹局方敗毒散(痘初/熱)地榆飲寛腸枳殻散¶
有熱而痢不止者三黄熟艾湯主之積滯不通者神芎¶
<pb:KR3e0078_WYG_090-27b>¶
丸亦可用熱甚煩躁者黄連解毒湯解之(煩躁/)潑火散¶
亦効　曾赤白之痢世人莫不曰赤為陽為熱白為陰¶
為冷或曰無積不成痢至於調治若以冷熱之劑互進¶
或投去積之藥必難取效不究其原何由可療且四時¶
八風之中人五運六氣之相勝夏秋人多痢疾内經曰¶
春傷於風夏生飱泄至真要大論曰少陽在泉火滛所¶
勝民病注泄赤白其可拘於無積不成痢之説若專以¶
積為論豈一歲之中獨於夏秋人皆有積春冬不然蓋¶
<pb:KR3e0078_WYG_090-28a>¶
風邪入胃未能勝土不為㬥下則成痢疾赤白交雜此¶
為陰陽不分法當分正陰陽五苓散以導其逆理中湯¶
以温其胃使色歸一然後施治若一分之後仍赤白同¶
下則當究其所患之因若先白後赤乃内傷生冷失於¶
蓋覆由元氣感於暑熱治法先救其裏次解暑毒若先¶
赤後白乃先傷熱而後失蓋感冷先宜解熱後治其痢¶
　有夾熱而痢者則下純鮮血此風能動血宜冷服黄¶
連香薷散(吐㵼/)川草散及當歸散(潮熱/)加醋炒蒸栢葉¶
<pb:KR3e0078_WYG_090-28b>¶
水薑煎服或羗法散加三和湯水薑倉米煎　有夾冷¶
而痢者則下純白凍或白上有粉紅色或似豬肝瘀血¶
皆為隂證蓋血得寒則凝澀故也先用㕮咀五苓散加¶
守中湯(㵼/)煎投次以附子理中湯帶凉服或固真湯(慢/)¶
(驚/)倘不辨其虚實冷熱妄行施治必致脾胃愈虚不能¶
乳食成噤口痢者則難療矣又有裏急後重蓋裏急為¶
陽後重為隂未圊前腹痛為裏急已圊後腹痛為後重¶
故裏急者大腸澀也先以大順飲加寛氣飲(急驚/)和解¶
<pb:KR3e0078_WYG_090-29a>¶
及羗活散水薑倉米煎服次下寛腸丸後重為氣虚用¶
㕮咀五苓散加人參水薑煎服併投香連丸若二證俱¶
作前二丸子並進或雙金飲金粟丸亦佳然㵼痢二字¶
自是兩證糞夾水來多而順者曰㵼帶血凍白凍來三¶
五㸃而痛者曰痢輕重陰陽於此而分斯為治法有膿¶
血交雜經久不止晝輕夜重或晝夜頻數食減痛多並¶
用萬金散神効散主之有五色痢下者乃因五臟藴熱¶
日久不散故有是證蓋五臟受熱榮衛不調五穀不化¶
<pb:KR3e0078_WYG_090-29b>¶
熏腐臟腑神氣昏沉此候已危最苦是腹中刺痛兒小¶
者無治法蓋五色者乃五臟之色皆見於外兒大者可¶
用局方三神丸或小來復丹以五苓散送下或者可療¶
若投藥如故不可為也　又有風痢多是黄褐色與疳¶
㵼頗同但不臭為異耳此風毒停滯於脾宜去脾經風¶
毒㵼黄散主之若見赤白同下久而不禁小便少澀痛¶
熱並作唇裂眼赤氣促心煩坐卧不安狂渴飲水穀道¶
傾䧟時復靣容如粧飲食不進者難治　薛錢仲陽云¶
<pb:KR3e0078_WYG_090-30a>¶
㵼痢黄赤黑皆熱也㵼痢青白米穀不化皆冷也東垣¶
云白者濕熱傷於氣分赤者濕熱傷於血分赤白相雜¶
氣血俱傷也海藏用四君芎歸治虚弱之痢四君乾薑¶
治虚寒之痢愚嘗治手足指熱飲冷者為實熱用香連¶
丸手足指冷飲熱者為虚寒用異功散送香連丸若兼¶
體重肢痛濕熱傷脾也用升陽益胃湯小便不利陰陽¶
不分也用五芩散若濕熱退而久痢不愈者脾氣下䧟¶
也用補中益氣湯倍加升麻柴胡㵼痢兼嘔或腹中作¶
<pb:KR3e0078_WYG_090-30b>¶
痛者脾胃虚寒也用異功散加炮薑木香或變而為瘧¶
者肝尅脾也用六君升麻柴胡釣藤鈎若積滯已去痢¶
仍不止者脾氣虚也用六君子送下香連丸若因乳母¶
膏粱厚味六滛七情致兒為患者當各推其因仍兼治¶
其母并參冷熱㵼及積滯腹痛等證覽之¶
挾表證宜發表羗活散　治傷風時氣頭痛發熱身體¶
　煩疼痰壅咳嗽失音鼻塞聲重及解時行下痢赤白¶
　　人參(去/芦)羗活　赤茯苓(去/皮)柴胡(去/芦)前胡(去/芦)川芎¶
<pb:KR3e0078_WYG_090-31a>¶
　　獨活　桔梗(剉/炒)枳殻(去瓤麩炒/㣲黄色)蒼术(米泔水浸一/宿去麄皮濾)¶
　　(乾剉片炒/至微黄色)甘草(各一/兩)¶
　右剉每服二錢水一盞薑二片薄荷三葉煎七分無¶
　時温服發散風邪入葱白同煎痢證薑倉米煎¶
有積宜下之湯治痢之法若欲取積只用官局進食丸¶
(痞/)甚穩雖取積又能治痢萬無一失積已下急以四君¶
子湯加豆蔲訶子補之次服厚腸香連丸得効¶
丹治小兒痢疾　黄連　黄芩　大黄　甘草¶
<pb:KR3e0078_WYG_090-31b>¶
　右煎服赤痢加紅花桃仁白痢加滑石末¶
治小兒赤白痢多體弱不堪下大困重者麻子一合炒¶
　令香熟為末每服一錢七蜜漿水和服効¶
水浸丹　治㵼痢先鋒之藥　黄丹(研細/一兩)巴豆(大者二/十五箇)¶
　　(去皮膜研細出油/或黄丹二兩半)¶
　右研勻用黄蠟半兩鎔作汁拌勻量大小旋丸水浸¶
　吞下湯使更臨病隨意用一方黄丹一兩巴豆四十¶
　九粒乳香二錢麻油二錢蠟半兩鎔汁和丸名頓止¶
<pb:KR3e0078_WYG_090-32a>¶
　丹又冷證加木香二錢半¶
寛腸丸　治痢後裏急大腑閉澀不通　枳殻(水浸去/穰剉片)¶
　　(麥麩炒微黄仍用清油/浸透一兩焙乾五錢)麻仁(去/殻)木通(去皮/節)大黄(半/生)¶
　　(半/炮)㯽榔　大腹皮(浄洗焙乾/各二錢半)¶
　右除麻仁用乳鉢極細杵外五味㯽榔不過火餘焙¶
　同研成末入乳鉢中與麻仁再杵勻煉蜜丸菉豆大¶
　每服三十丸至五十丸仍以枳殻甘草煎湯空心送¶
　下一二歲嬰孩温蜜湯下¶
<pb:KR3e0078_WYG_090-32b>¶
熱利用凉藥海藏治赤痢用四君子加赤芍藥當歸入¶
粟米少許同煎¶
黄連解毒湯　治時疾三日已汗解苦煩悶乾嘔口燥¶
　呻吟錯乳不得卧亦治熱痢　黄連(三/錢)黄檗(半/兩)梔子¶
　　(四箇/擘)黄芩(一/兩)¶
　右剉散每服三錢水一盞煎六分去滓服¶
潑火散　治中暑煩躁發渴口乾及治血痢　青皮(去/白)¶
　　赤芍藥　黄連(去/鬚)地榆(各等/分)¶
<pb:KR3e0078_WYG_090-33a>¶
　右為細末每服一錢冷水調下如搐熱而氣血妄行¶
　加甘草¶
芍藥檗皮丸　治一切惡痢窘痛膿血　芍藥　黄檗¶
　　(各一/兩)當歸　黄連(各半/兩)¶
　右為末滴水丸小豆大每服二三十丸熟水下加(枳/殻)¶
寛腸枳殻散　順氣止痢　甘草(六錢/炙)枳殻(去穰炒二/兩四錢)¶
　右為細末每服一錢空心沸湯㸃服¶
三黄熟艾湯　治積臟腑下痢赤白及治傷寒四五日¶
<pb:KR3e0078_WYG_090-33b>¶
　而大下熱痢服諸藥多不止宜服之　黄芩　黄連¶
　　　黄檗(各七/錢半)熟艾(半雞/子大)¶
　右剉散每服三錢水一盞煎六分去滓温服¶
地榆散　治㵼痢血痢　地榆　訶子　甘草(各等/分)¶
　右為末鹽米湯調下有熱加黄芩¶
又方　地榆　訶子　厚朴(薑製各/等分)¶
　右剉散每服二錢水一盞薑棗煎服¶
地榆飲　治冷熱痢腹痛下痢赤白頻併　地榆　甘¶
<pb:KR3e0078_WYG_090-34a>¶
　　草　芍藥　枳殻(各二/錢半)¶
　右剉散每服二錢白水煎加黄連炒¶
又方　地榆　烏梅　檗皮　甘草　當歸(各等/分)¶
　右剉散每服二錢煎服¶
川草散　治腹痛下痢赤白不拘逺近　川芎　白芷¶
　　　甘草(半生半炙/各七錢)赤芍　當歸(酒/洗)浄黄連(各五/錢)¶
　右剉焙為末每服半錢至一錢白痢白薑湯調赤痢¶
　甘草湯調赤白痢温米清湯調並空心服¶
<pb:KR3e0078_WYG_090-34b>¶
治熱痢備急方　用井花水調臘茶蜜磨生薑渴則飲¶
之¶
本事治小兒赤痢　搗青藍汁二升分四服(聖惠方治/小皃中蠱)¶
(下/血)¶
治小兒屎血¶
　甘草(五/分)以水六合煮取二合去渣一歲兒一日服令¶
　盡¶
錢氏黄檗丸　治小兒熱痢下血　黄檗(去皮/半兩)赤芍藥¶
<pb:KR3e0078_WYG_090-35a>¶
　　(四/錢)¶
　右為末飯和丸如麻子大每服一二十丸食前米飲¶
　下量兒加減¶
梔子丸　治少小熱痢不止　梔子(七/枚)黄檗(三/分)黄連(五/分)¶
　　礬石(四/分)大棗(四枚炙/令黑)¶
　右五味為末蜜丸如小豆大服五丸日三夜二服不¶
　知稍加至十丸¶
外臺子芩湯　療小兒熱痢　子芩(十二/分)知母　女萎¶
<pb:KR3e0078_WYG_090-35b>¶
　　(各六/分)竹葉(切八/分)黄檗　甘草(炙各/四分)¶
　右六味切以水二升煮取一升分服甚妙¶
聖惠梔子仁散　治小兒熱痢腹痛心煩口乾小便赤¶
　黄不思飲食　梔子仁　當歸(剉微炒/各半兩)黄檗　地榆¶
　　(微炙剉/各三分)黄連(一兩去/鬚微炒)¶
　右件藥搗細羅為散每服以粥飲調下半錢日三四¶
　服量兒大小加減¶
烏梅散　治小兒熱痢但壯熱多渴而痢不止　烏梅¶
<pb:KR3e0078_WYG_090-36a>¶
　　(二枚微/炒去核)黄連(去鬚/微炒)藍葉(各一/分)犀角(屑/)阿膠(搗碎炒/令黄燥)¶
　　甘草(炙微赤剉/各半兩)¶
　右件藥搗麄羅為散每服一錢以水一小盞煎至五¶
　分去滓放温不計時候量兒大小分減服之¶
形證治赤痢開胃散　白术　茯芩　人參(各半/錢)石蓮¶
　　子(去皮殻/心十箇)¶
　右為末藿香湯下半錢¶
孔氏治赤白痢骨立地榆一斤水三升煮升半去滓煎¶
<pb:KR3e0078_WYG_090-36b>¶
如餳空腹服¶
黄連例(錢氏/法)　加黄檗為二聖丸(治/疳)　加橘皮為橘連¶
丸(治/疳)　加榆仁為榆連丸(治/疳)　加黄芩大黄為三黄丸¶
(治積/熱)　加阿膠茯苓為阿膠丸(治/痢)　加訶子木香為小¶
香連丸(治/痢)　加豆蔲木香為豆蔲香連丸(治/㵼)　加木香¶
白附子為白附子香連丸(治/痢)　加阿膠當歸乾薑為駐¶
車丸(治/痢)¶
冷痢用温熱藥海藏治白痢用四君子等分加乾薑減¶
<pb:KR3e0078_WYG_090-37a>¶
半入粟米少許同煎¶
大順飲(見/吐)¶
養臟湯　主生津益氣温腸止痢　人參(去/芦)甘草(炙各/二錢)¶
　　(半/)白芍藥　白术(各半/兩)南木香　肉桂(去麄皮/各一錢)肉¶
　　豆蔲　罌粟殻(去蒂剉/蜜水炒)訶子肉(各一/錢半)¶
　右件㕮咀每服二錢水一盞薑二片棗一枚煎七分¶
　空心温服或入倉米同煎¶
廣濟療客冷白痢　人參(六/分)厚朴(炙/)甘草(炙各/四分)茯苓¶
<pb:KR3e0078_WYG_090-37b>¶
　　桔梗(各五/分)梁州櫸皮(八分/炙)¶
　右六味切以水三升煮取一升量大小可一合為度¶
　以瘥止忌如常法¶
嬰孺治五六歲兒冷痢　當歸　黄連　龍骨(各四/分)赤¶
　　石脂　厚朴(炙/)乾薑　酸石榴皮(各二/分)¶
　右切以水三升半煮取一升六合為四服相去一炊¶
　久服¶
雄朱散　治小兒腸胃虚冷下痢頻併日夜疼痛不可¶
<pb:KR3e0078_WYG_090-38a>¶
　忍　雄黄(一分細研/水飛過)乳香(細/研)白礬(煆各/一錢)¶
　右為末每服嬰孩一字二三歲半錢陳米飲調下一¶
　日三服¶
玉脂散　治冷痢大便色青甚則有膿　白石脂　當¶
　　歸(洗焙/乾)丁香　白术(炮各/一兩)草豆蔲(去/皮)厚朴(生薑汁/製各半)¶
　　(兩/)¶
　右件搗羅為細末每服半錢以粥飲調下量兒大小¶
　加減¶
<pb:KR3e0078_WYG_090-38b>¶
治白痢艾湯　艾葉(微/炒)當歸(各一/兩)乾薑(炮/)木香　訶梨¶
　　勒皮(炮各/半兩)¶
　右件搗羅為細末每服一錢水八分一盞入粟米少¶
　許煎至五分去滓温服食前¶
養臟湯　治白痢頻併　當歸(洗焙/乾)烏梅肉(炒/乾)乾薑¶
　　黄耆　白术(炮/)龍骨(各一/兩)¶
　右件搗羅為細末每服一錢水一小盞生薑粟米各¶
　少許煎至五分去滓温服乳食前量大小加減¶
<pb:KR3e0078_WYG_090-39a>¶
聖惠治秋深冷痢不止炙臍下二三寸動脉中三壯炷¶
如麥¶
寒熱雜合香連丸　治赤白下痢煩渴作痛　南木香¶
　　(半兩不/過火)淨黄連(一兩剉用茱茰/炒仍去茱茰)烏梅肉(二錢半薄/切用屋瓦)¶
　　(慢火/焙乾)¶
　右為末用阿膠半兩剉碎炒脹水化為糊候冷入乳¶
　鉢内同前藥末亭分杵勻丸作麻仁大赤痢每服三¶
　十三丸至五十五丸或七十七丸甘草湯空心下白¶
<pb:KR3e0078_WYG_090-39b>¶
　痢丸數同前白薑湯空心下赤白交作温米清湯空¶
　心嚥服¶
金粟丸　治下痢赤白水穀不化　浄黄連(一/兩)川芎¶
　　枳殻(製/)穀芽(浄洗/焙乾)赤茯苓(去/皮)白芷　南木香(各半/兩)¶
　　神麯(一兩别研/為末作糊)¶
　右除木香别剉不過火餘六味焙入木香同為末用¶
　神麯末煮糊丸粟穀大每服七十丸至百丸空心温¶
　米清湯下或不拘時¶
<pb:KR3e0078_WYG_090-40a>¶
白附香連丸　治腸胃氣㬥傷乳哺冷熱相雜渴痢赤¶
　白裏急後重腹痛扭撮晝夜頻併乳食減少　黄連¶
　　　木香(各一/錢)白附尖(二/箇)¶
　右末飯丸如粟米大每服十丸至二三十丸米飲下¶
　食前日夜各四五服¶
荳蔲香連丸　治泄痢不拘寒熱赤白陰陽不調腹痛¶
　腸鳴切痛立効如神　黄連(炒三/分)肉豆蔲　木香(各/一)¶
　(錢/)¶
<pb:KR3e0078_WYG_090-40b>¶
　右為細末粟米飯丸米粒大每服十丸至二三十丸¶
　日夜各四服食前米飲下¶
木香丸　治小兒泄㵼青白膿血相雜　黄連(吳茱茰/同炒去)¶
　　(茱茰/一兩)肉豆蔲(煨二/箇)木香(一/錢)¶
　右為細末麫糊丸如黍米大赤痢粟米飲下白痢厚¶
　朴湯下空心服¶
小香連丸　治冷熱腹痛水穀利腸滑　木香　訶子¶
　　肉(各一/分)黄連(半/兩)¶
<pb:KR3e0078_WYG_090-41a>¶
　右為細末米飲和丸如菉豆大每服十丸至三五十¶
　丸食前頻服之¶
吉氏香連丸　治赤白痢　黄連　木香　訶子皮(各/一)¶
　　(兩/)肉豆蔲(二/箇)子芩(半/兩)¶
　右末蜜丸菉豆大空心煎醋漿湯下大人十丸小兒¶
　五丸空心日午再服煎薑蜜湯下¶
白膿痢嬰童寶鑑論小兒腸寒即下白膿腹痛¶
顱𩕄經治孩子冷毒疳痢白膿疳靛日加痩弱不喫食¶
<pb:KR3e0078_WYG_090-41b>¶
　腹痛　青木香(一/分)黄連(半/兩)¶
　右末以蜜丸如梧子大一歲以上空心熟水下一丸¶
　三歲五歲服二丸藥性熱不宜多服忌生冷聖惠収¶
　治冷熱痢二物等分¶
葛氏肘後雞子餅　療小兒秋夏㬥冷痢腹脹乍寒乍¶
熱白帶下¶
　右用雞子一枚胡粉一丸碎絹篩合雞子黄白共搗¶
　研調熬令熟如常雞子餅兒年一歲一食半餅日再¶
<pb:KR3e0078_WYG_090-42a>¶
　不過二餅即差兒大倍作凡羸弱不堪與藥宜與此¶
　餅¶
王氏手集治大人小兒純膿白痢其効如神脂附丸¶
　　大附子(一/枚)¶
　右先用豬膏擄成油半盞許䕶前件附子令裂澇出¶
　放冷削去皮臍碾為細末以棗肉和丸大人如梧子¶
　大小兒如菉豆大每服五七丸至十五二十丸米飲¶
　湯送下空心食前服¶
<pb:KR3e0078_WYG_090-42b>¶
朱氏家傳治小兒白膿冷痢臍下絞痛　訶子皮　青¶
　　木香(各等/分)¶
　右件並為末以粳米飯丸如菉豆大米飲下五丸¶
長沙醫者丁時發傳附子散　治小兒疳痢多有白膿¶
　腹内疠痛　附子(炮去皮/尖一枚)龍骨　赤石脂(各半/兩)蜜佗¶
　　僧　黄丹　胡粉(炒/)烏賊魚骨(燒/灰)赤芍藥(各一/分)¶
　右件為末每服半錢米飲下一日三服¶
純血痢巢氏云小兒痢如膏血者此是赤痢腸虚極腸¶
<pb:KR3e0078_WYG_090-43a>¶
間脂與血俱下故也　聖惠夫小兒血痢者由熱毒折¶
於血血入大腸故也血隨氣循環經絡通行臟腑常無¶
停滯若為毒熱所乘遇腸虚血滲入於腸則成血痢也¶
　寶鑑小兒腸熱即痢下鮮血一如腸風¶
外臺廣濟療小兒熱毒血痢方　犀角(十/分)地榆(六/分)蜜(三/分)¶
　　地麥草(五/合)¶
　右四味切以水三升煮取二升去滓量大小服之¶
又方　葱白(三/兩)香豉(三/合)梔子(綿裹/七枚)黄連(一/兩)¶
<pb:KR3e0078_WYG_090-43b>¶
　右四味切以水二升煮取九合去滓分服¶
外臺劉氏療小兒血痢方　地榆　黄檗　黄連　黄¶
　　芩(各六/分)馬藺子(二/分)茜根(一/兩)生薑(三/分)¶
　右七味切以水二升煮取一升分服大小量之與一¶
　合至二合為度¶
陳藏器小兒寒熱丹毒中惡注忤痢血方¶
　右竝煮草犀根汁服之更良生水中者名水犀也¶
食醫心鑑治小兒血痢方¶
<pb:KR3e0078_WYG_090-44a>¶
　右取生馬齒莧絞汁一合和蜜一匙七空心飲之¶
聖惠治小兒血痢煩熱口乾腹痛黄連散　黄連(去鬚/微炒)¶
　　犀角(屑/)白蘘荷根　黄芩　蔓青根　吳藍(各一/兩)¶
　　白頭翁(三/分)甘草(炙微/赤剉)當歸(剉微炒/各半兩)¶
　右件藥搗麄羅為散每服一錢水一小盞煎至五分¶
　去滓不計時候量兒大小分減服之¶
聖惠治小兒血痢不差馬齒菜汁粥方　馬齒菜汁(一/合)¶
　　蜜(半/合)粟米(一/合)¶
<pb:KR3e0078_WYG_090-44b>¶
　右以水一大盞煮作粥後入二味和調食前服之¶
張渙水蓼丹　治血痢疳痩　蛇蛻皮(燒/灰)雞頭殻(燒灰/存性)¶
　　(各一/兩)胡黄連　水蓼(各半兩已上各搗/羅為細末次用)朱砂(半/兩)真¶
　　蘆薈　牛黄　粉霜(各細研/一分)¶
　右件都拌勻再研細軟飯和如黍米大每服五粒至¶
　七粒麝香湯下量兒大小加減不拘時候¶
張渙治熱乘於血滲入腸胃其病則赤黄連丹方　黄¶
　　連(去鬚/二兩)當歸(洗焙乾/一兩)白頭翁　蔓青根(湯洗焙乾/各三兩)¶
<pb:KR3e0078_WYG_090-45a>¶
　　木香　川楝子(麫裹炮/各半兩)¶
　右件搗羅為細末粳米飯和丸黍米大每服十粒米¶
　飲下量兒大小加減¶
張渙茜根湯　治血痢不差　茜根(剉/)地榆(剉/)黄連(去/鬚)¶
　　赤石脂　阿膠(炙熟各/一兩)甘草(炙/)黄檗(各半/兩)¶
　右件藥搗羅為細末每服一錢水八分煎至五分去¶
　滓放温服¶
張渙厚腸丸　治血痢腸虚　黄連(去/鬚)川楝子(各一/兩)木¶
<pb:KR3e0078_WYG_090-45b>¶
　　香　阿膠(炙/)吳茱茰(微/炒)當歸(洗焙乾/各半兩)¶
　右件搗羅為細末粟米飯和丸黍米大每服十粒米¶
　飲下乳食前量兒大小加減¶
張渙聖効散　治血痢久不差　赤石脂(燒/赤)白龍骨¶
　　阿膠(炙各/一兩)訶梨勒皮　木香　乾薑(炮/)黄連　甘¶
　　草(炙各/半兩)¶
　右件搗羅為細末每服半錢煎粟米飲調下食前¶
張渙必効散　治血痢頻併　川黄連(去鬚/二兩)大棗(半/升)乾¶
<pb:KR3e0078_WYG_090-46a>¶
　　薑(一/兩)白礬(半/兩)¶
　右件用瓦器盛鹽泥固濟留一竅子以木炭火燒煙¶
　息為度取出搗羅為末白麫糊和丸黍米大每服十¶
　粒米飲下量兒大小加減¶
錢乙附方　治小兒熱痢下血　黄檗(去皮/半兩)赤芍藥(四/錢)¶
　右同為細末飯和丸麻子大每服一二十粒食前米¶
　飲送下大者加丸數¶
吉氏家傳治小兒血痢方¶
<pb:KR3e0078_WYG_090-46b>¶
　右用宣連為末以雞子捜作餅子炭火煆令通赤便¶
　蓋着勿令泄氣候冷細研空心米飲下半錢大人一¶
　錢以意加減服¶
又方　右只用熟水調下好鬰金末半錢¶
吉氏家傳地榆散　治小兒血痢日久不差　地榆(一/分)¶
　　(炒/)訶子(五箇炮/去皮)陳槐　黄連(各一/錢炒)¶
　右為細末每服半錢或一錢陳米飲下¶
膿血相雜痢聖惠夫小兒膿血痢者由熱毒在藏血得¶
<pb:KR3e0078_WYG_090-47a>¶
熱則流溢滲入大腸與腸間津液相摶積熱藴結血化¶
為膿腹虚則泄故成膿血痢也¶
葛氏肘後小兒毒下及赤滯下如魚腦白頭翁丸方¶
　　白頭翁(三/分)黄連(六分/研)石榴皮(三分有毒除石榴/皮用犀角屑三分)¶
　右三物以水二升煮取八合兒生四十日以五合為¶
　三服大者則加藥¶
肘後乳母方　扁豆莖(一升炙令/乾乃切之)人參(三/兩)¶
　右以水三升煎取一大升半去滓取汁煮粟米粥與¶
<pb:KR3e0078_WYG_090-47b>¶
　乳母食之良常徧蓋覆乳勿冷佳又法乳母常食粥¶
　仍欲乳兒先捻去少許即當佳¶
肘後近效方　療小兒三歲即患痢初患膿少血多四¶
　日膿多血少日夜四十餘行朱子丸方服即效　生¶
　　地黄(汁五/小合)羊腎脂(一小/合)¶
　右先温腎脂令煖分三四服立効乳母須禁食并有¶
　乳母方在前¶
千金黄檗湯　治小兒夏月傷㬥寒寒折大熱熱入胃¶
<pb:KR3e0078_WYG_090-48a>¶
　下赤白滯如魚腦壯熱頭痛身熱手足煩此太陽之¶
　氣外傷於寒使熱氣便入胃也服此方良若悞以利¶
　藥下之或以温脾湯下之則熱劇以利藥下之便數¶
　去赤汁如爛肉者或下之不差後以澀熱藥斷之下¶
　既不止倍增壯熱者服之即効或是温病熱盛復遇¶
　㬥寒折之熱入腹中下血如魚腦者服之良　黄檗¶
　　黄連　白頭翁(一作/白歛)升麻　當歸　牡蠣　石榴¶
　　皮　黄芩　寄生　甘草(炙各/二分)犀角　艾葉(各一/分)¶
<pb:KR3e0078_WYG_090-48b>¶
　右十二味㕮咀以水三升煮取一升二合百口兒至¶
　二百日一服三合二百餘日至朞歲一服三合半¶
千金治小兒赤白滯下雜方　薤白一把豉一升以水¶
　三升煮取二升分三服　栢葉麻子末各一升以水¶
　五升煮三沸百日兒每服三合　亂髪灰鹿角灰等¶
　分三歲兒以水和服三錢七日三　牛角䚡灰水和¶
　服三方寸匕　搗石榴汁服之　燒蜂房灰水和服¶
　之　生地黄汁白蘘荷根汁各五合微火上煎　單¶
<pb:KR3e0078_WYG_090-49a>¶
　服生地黄汁一合¶
聖惠吳藍散　治小兒膿血痢如魚腦腹痛　吳藍¶
　　川升麻　赤芍藥　龍骨(各一/兩)梔子仁(半/兩)¶
　右件藥搗&KR0034;羅為散每服一錢水一小盞入豉三七¶
　粒煎至五分去滓不計時候量兒大小分減温服¶
樗根皮散　治小兒膿血痢如魚腦困重　臭樗根皮¶
　　(一分剉/炒微黄)枳殻(去瓤麩/炒微黄)黄連(去鬚/微黄)蕪荑(微/炒)赤芍藥(各/半)¶
　　(兩/)¶
<pb:KR3e0078_WYG_090-49b>¶
　右件藥搗麤羅為散每服一錢以水一小盞入豉三¶
　十粒葱白一莖煎至六分去滓不計時候量兒大小¶
　分減温服¶
人參散　治小兒膿血痢多時不差腹痛羸痩不欲飲¶
　食　人參(去芦/頭)當歸(剉微/炒)地榆(微炙/剉)阿膠(搗碎炒/令黄燥)黄¶
　　連(去鬚/微炒)子芩　黄檗(微炙/剉)赤芍藥　蕪荑(微/炒)厚朴¶
　　(去麄皮塗生薑汁/炙令香熟各半兩)¶
　右件藥搗麄羅為散每服一錢以水一小盞入薤白¶
<pb:KR3e0078_WYG_090-50a>¶
　一莖豉五十粒煎至五分去滓不許時候量兒大小¶
　分減温服¶
雞屎礬丸　治小兒膿血痢不差漸加痩弱　雞屎礬¶
　　(燒/灰)龍骨　阿膠(搗碎炒/令黄燥)黄連(去鬚微炒/各一兩)胡粉(一分/炒微)¶
　　(黄/)¶
　右件藥搗羅為末煎釅醋為膏和丸如菉豆大每服¶
　以煖漿水下七丸日三四服量兒大小以意加減¶
養生必用黄連阿膠丸　治熱痢下重膿血疼痛腹中¶
<pb:KR3e0078_WYG_090-50b>¶
　痛不可忍老人産婦虚勞人小兒竝宜服　黄連(去/鬚)¶
　　(一兩/半)白茯苓　白芍藥　阿膠(杵碎慢火炒如珠子白/色别杵為細末各半兩)¶
　右上三物為細末斟酌米醋多少熬膠得所和勻入¶
　臼杵萬下衆手丸如菉豆大每服自二十丸為始止¶
　於五十丸食前温米飲下日二三以知為度未知加¶
　藥更丸一等如黄米大與小兒服¶
燔髪散　治腸澼下膿血　白石脂(一/分)髮(燒/)甘草(炙各/二分)¶
　右為末米汁和二刀圭日二服¶
<pb:KR3e0078_WYG_090-51a>¶
張渙建胃丹　治泄利兼膿血日漸羸痩　黄連(一兩/去鬚)¶
　　(微/炒)白礬(一分枯/令盡汁)烏梅肉(炒/)龍骨　白石脂　神麯¶
　　(炒/)乾薑(各半/兩)¶
　右件搗羅為細末醋煮麫糊和丸黍米大每服十粒¶
　米飲下量兒大小加減¶
青橘丹　治冷熱相交赤白相雜膿血　青橘皮(湯浸/去白)¶
　　(焙/)當歸(湯洗/焙)黄連　乾薑(各一/兩)厚朴(生薑/製)肉豆蔲¶
　　(各半/兩)¶
<pb:KR3e0078_WYG_090-51b>¶
　右件搗羅為細末白麫和丸黍米大每服十粒米飲¶
　下食前¶
長沙醫者王兊傳通神丸　治小兒大人痢疾下膿血¶
　裏急腰重臍腹疼痛　沒藥　五靈脂　乳香(各研/細炒)¶
　　(一/錢)巴豆(七枚去皮心/膜壓出油)¶
　右四味同研令細勻滴水為丸如粟米大每服一粒¶
　生木𤓰研水下不拘時候¶
五色痢形證論歌曰五色之痢最多端見此方知有五¶
<pb:KR3e0078_WYG_090-52a>¶
般青色只因驚積聚黄多食積在脾間白色冷虚腸胃¶
患赤為積熱最難安雞肝隱積多成片黑血相和不易¶
安唇搐胸高兼露齒臉紅筋出每居前急安臟腑和湯¶
散醫者留心按古賢　又歌曰五色之痢莫言竒四歲¶
之前始有之青色只因驚積聚黄因食積毒於脾赤黑¶
已知心腎病白多殘害是脾為三七以前無變動休令¶
多睡飲餐遲　此疾且須和五臟補榮衛方漸漸安瘉¶
如目腫不進飲食(楊云是/惡候)只與調胃散補之¶
<pb:KR3e0078_WYG_090-52b>¶
漢東王先生鮓湯丸　治小兒㵼痢五色膿血如爛魚¶
　腸竝無大便只是膿血腸中攪痛　粉霜　輕粉¶
　　硵砂(各一/錢)朱砂(炒一/錢七)白丁香(匙炒/四錢)乳香(半錢/别研)巴豆¶
　　(七粒去皮/心不出油)¶
　右為末蒸棗肉丸每服嬰孩三丸如粟米大二三歲¶
　如大麻子大四五歲亦如麻子大竝旋㔃成九煎鮮¶
　湯吞下一日二服間調胃氣藥與之¶
三十六種内治下五色惡物心神煩熱不止方　地榆¶
<pb:KR3e0078_WYG_090-53a>¶
　　　白茯苓　黄檗(炙各/一兩)¶
　右為末每服一錢水一盞煎至五分去滓分三服¶
三霜丸　治小兒赤白或五色積痢　巴豆(去皮揀選/白色肥好)¶
　　(者三錢研細先用白絹包三二十重次用白紙/外面包定大石壓令油盡取二錢輕者為用)真¶
　　輕粉　粉霜(各二/錢)¶
　右三味同研勻極細别取好黄蠟三錢酒煮三二十¶
　沸取出去酒令淨再鎔入藥和之如有取酒蠟亦堪¶
　用和成劑油單内盛如服食旋丸如小菉豆大三歲¶
<pb:KR3e0078_WYG_090-53b>¶
　以下如粟米大每服三五丸温熟水下量兒大小加¶
　減¶
吉氏家傳治五色痢兼渴不止方　茯苓　宣黄連¶
　　黄檗(各等/分)¶
　右件取黄檗末以漿水如麫糊良久和前二味為丸¶
　如菉豆大三歲米飲下七丸殺疳熟水下五丸¶
至聖丸　治五色痢　厚朴(去皮/薑製)黄檗(略去皮以雞子/白炙黄熟如乾)¶
　　(再/)當歸(酒/浸)¶
<pb:KR3e0078_WYG_090-54a>¶
　右三味等分細末煉蜜為丸如梧桐子大小兒細丸¶
　厚朴湯下每服四十丸加減¶
定粉散　治疳痢五色痢　定粉　龍骨　黄丹(煆過/各二)¶
　　(錢/)訶子(三箇煨/熟取肉)¶
　右為末每服半錢粥飲下三歲以上半錢¶
噤口痢石蓮散　治小兒噤口痢噦逆不食止而復作¶
　　　蓮肉(去心/炒)¶
　右為末每一錢米飲調服　一方用山藥為末米飲¶
<pb:KR3e0078_WYG_090-54b>¶
　調下亦可¶
香脯散　治小兒刮腸下痢噤口不食閉眼合口至重¶
　者　精豬肉(一兩薄/批一片)膩粉¶
　右將肉於炭火上慢炙旋鋪膩粉炙令成脯每以少¶
　許與喫如未知喫且放鼻間自然要喫此方治胃口¶
　有毒至竒至妙¶
丹小兒噤口痢釀乳法　厚朴　枳殻(各五/分)白术　芍¶
　　藥(各半/兩)滑石(一/兩)木通　陳皮　甘草(各五/分)¶
<pb:KR3e0078_WYG_090-55a>¶
　右分四貼細研桃仁七枚水二盞半煎取一盞與母¶
　服服時去宿乳令盡為妙¶
休息痢肘後治下痢經時不止者此成休息方¶
　取龍骨炙令黄焦搗服方寸七日三服即愈　又方¶
　　用龍骨四兩搗如小豆大水五升煮取二升半冷¶
　之分為五服效¶
保生信效松焙飲子　治一切塊癖積滯氣血瘕聚等¶
　一二十年者細墨(焙/)芫花(醋浸炒/焦赤)青礞石　大㦸¶
<pb:KR3e0078_WYG_090-55b>¶
　　乾漆(炒/)五靈脂　京三稜　蓬莪茂　蜜佗僧¶
　　陳橘皮(去/白)牡蠣(燒各/半兩)巴豆(一兩去皮用濕紙/三處裹燒紙焦止)大乾¶
　　枣(十四箇去/核燒存性)白丁香　&KR1288;砂　蝱蟲(去翅/足)斑猫(各/一)¶
　　(分/)¶
　右同為細末醋煮麫糊丸如皂子大揑作餅子記以¶
　所傷物煎湯或麫湯送下一丸須以齒齧嚥之其積¶
　漸漸移近下再服再覺移下更一丸則積自下若尋¶
　常要宣轉只以麫湯下血積塊癖經血閉塞大人小¶
<pb:KR3e0078_WYG_090-56a>¶
　兒久痢膿血休息惡痢皆治之¶
玉命丹　治小兒久患赤白痢及休息痢不止腹肚虚¶
　鳴日漸羸痩撏眉多喫泥土可食者　硫黄(研/)蜜陀¶
　　僧　黄丹(各半/兩)寒水石　白礬(各研二兩用新瓦/餅子入五味用鹽)¶
　　(泥固濟煆令/通赤研勻細)麝香(一/字)¶
　右件六味研勻以蒸餅為丸如小菉豆大每服十粒¶
　用烏梅甘草煎湯下大小加減忌生冷毒物鮓麫等¶
蠱痢巢氏病源小兒蠱毒痢後歲時寒暑不調而有毒¶
<pb:KR3e0078_WYG_090-56b>¶
厲之氣小兒解脫為其所傷邪與血氣相摶入於腸胃¶
毒氣藴積值大腸虛者則變痢血其痢狀血色藴瘀如¶
雞鴨肝片隨痢下此是毒氣盛熱食於人藏狀如中蠱¶
故謂之蠱毒痢也　石壁經脾毒痢歌曰脾間有毒號¶
純陽本為醫人熱藥傷致使大腸多結澀多饒滴血在¶
枯腸如風腹閑難開眼身熱頭温脚轉涼舌赤胸高為¶
此候多啼喘急更如吐先須解熱并開胃便是明醫用¶
藥良　此脾受熱積失治則伏毒治當涼脾次去其積¶
<pb:KR3e0078_WYG_090-57a>¶
若胸前骨忽然高者更加喘急則不治也　鳳髓經歌¶
同有注云宜與金華散(實/熱)香連丸(即吉氏香連/丸見前條)形證論¶
風毒痢歌入痢之中風轉難形如青草汁多般毒風豆¶
汁添邪熱胃敗雞肝片片全加赤不須先下積閉眸食¶
絶不堪㸔若歸白痢還須下藏府頻温得本源¶
千金治下血狀如雞肝腹中攪痛難忍號蠱毒痢方¶
　　茜根　升麻　犀角(各三/兩)桔梗　黄檗　黄芩(各/二)¶
　　(兩/)地榆　白蘘荷(各四/兩)¶
<pb:KR3e0078_WYG_090-57b>¶
　右八味㕮咀以水九升煮取二升半分三服此蠱痢¶
　血用之小兒分減服¶
圖經治蠱痢方　側栢葉(焙乾/為末)川黄連(等/分)¶
　右二味同煎為汁服之以療男子婦人小兒大腹下¶
　黑血茶脚色或膿血如淀所謂蠱痢者治之有殊効¶
　又能殺五臟蠱¶
子母祕錄小兒蠱毒痢方¶
　右用生地黄汁一升二合分三四服立效¶
<pb:KR3e0078_WYG_090-58a>¶
聖惠蘘荷散　治小兒蠱毒痢不止身體壯熱煩悶¶
　　白蘘荷根　川升麻(各一/兩)敗鼓皮(一分炙/黄焦)甘草(炙/㣲)¶
　　(赤/剉)乾藍葉(各半/兩)赤芍藥　犀角屑(各三/分)¶
　右件藥搗麄羅為散每服一錢以水一小盞入豉二¶
　七粒煎至五分去滓不計時候量兒大小分減温服¶
聖惠黄連散　治小兒蠱毒痢血體痩　黄連(一兩去/鬚微炒)¶
　　敗鼔皮(炙令/黄焦)白頭翁　甘草(炙微/赤剉)藍青(各半/兩)犀角¶
　　(屑/)白蘘荷根　黄芩　茜根(剉各/三分)¶
<pb:KR3e0078_WYG_090-58b>¶
　右件藥搗麄羅為散每服一錢以水一小盞煎至五¶
　分去滓放温不計時候量兒大小分減服之¶
聖惠犀角散　治小兒蠱毒血痢發盛心神煩悶腹脹¶
　不欲飲食　犀角(屑/)白蘘荷根　地榆(微炙/剉)桔梗(去/芦)¶
　　(頭/)蘇枋木(剉各/三分)¶
　右件藥搗麄羅為散每服一錢以水一小盞煎至五¶
　分去滓不計時候量兒大小分減温服¶
嬰孺蘘荷根湯　治小兒蠱毒痢　白蘘荷根(八/分)犀角¶
<pb:KR3e0078_WYG_090-59a>¶
　　(屑/)穀皮(四寸/炙)升麻(十/分)甘草(四分/炙)藍青(一/升)豉(三/合)芍藥¶
　　(七/分)¶
　右以水四升煮一升二合二歲兒為三服¶
嬰孺犀角煎　治小兒穀(挾/痢)毒　地脉草　黄連　葳¶
　　㽔(各十/二分)黄檗　竹茹　茜草(各八/分)蜜(一/升)人參(六/分)牡¶
　　蠣(十/分)梁州櫸皮(十四/分)乾藍(四/分)犀角(屑/)甘草(各五/分)¶
　右切以水一斗煮及二升半絞去滓下蜜上火煎餘¶
　二升三歲一合三四歲一合半日二夜一量與之¶
<pb:KR3e0078_WYG_090-59b>¶
張渙白頭翁散　治蠱毒痢及肛門脫出　白頭翁¶
　　黄連(去鬚/微炒)茜根(剉焙/乾)蘇枋木　　　鼔皮(炙令黄/焦各一)¶
　　(兩/)犀角(屑/)地榆(炙剉各/半兩)甘草(一分/炙)¶
　右件搗羅為細末每服一錢水一小盞煎六分去滓¶
　服量兒大小加減乳食前¶
地榆丹　消毒止痢　地榆(炙/剉)黄連　乾藍葉　川升¶
　　麻(各一/兩)川楝子　苦楝根(各半/兩)¶
　右件搗羅為細末軟飯和丸黍米大每服十粒米飲¶
<pb:KR3e0078_WYG_090-60a>¶
　下量兒大小加減乳食前¶
宣連丸　治毒痢　宣連(一錢作散用雞子清和作/餅於瓦上燒乾再為末)肉¶
　　豆蔲(一箇去心臍内入乳香不/拘多少紙裹火煨黄色)朱砂　木香(各半/錢)¶
　　杏仁(七粒和/皮燒)巴豆(四粒燒七/粒亦得)¶
　右為末醋糊丸如蘿蔔子大陳米飲下七粒赤痢槐¶
　花湯下¶
寶童方　治臟毒痢為喫諸藥不愈者　槐花(半兩/炒)白¶
　　礬(一/兩)¶
<pb:KR3e0078_WYG_090-60b>¶
　右為末每服一錢用陳米飲下¶
孔氏家傳治蠱小品方　取薺苨根搗末以飲服方寸¶
　匕立差　一方可入地榆臭椿根同服¶
　　雙金飲　治下痢赤白晝夜頻數及泄㵼經久¶
収澀大罌粟殻(去蒂剉碎蜜水/炒透侯乾一兩)大川芎(剉碎醇醋炒/透候乾半兩)¶
　右二味再曬或焙為末每服一錢至二錢用　米清¶
　湯空心調服或温蜜湯下¶
萬金散　治水㵼下痢久不瘥者　罌粟殻(去蒂二兩/一兩剉碎)¶
<pb:KR3e0078_WYG_090-61a>¶
　　(醋蜜炒一/兩生用)甘草(不去節二兩一/兩炙一兩生用)陳皮(去白/二兩)烏梅(和/核)¶
　　(一/兩)¶
　右碎每服二錢熱湯一盞略煎二沸和查傾出盌内¶
　上以盞蓋定候澄清去滓空心温服¶
神効散　治赤白痢晝夜頻數食減腹痛小便不利¶
　　罌粟殻(去蒂剉碎/梗蜜炙炒)白芷　烏梅(和核各/一兩)乳香　撫¶
　　芎(各半/兩)¶
　右碎每服二錢水一盞煎七分空心温服¶
<pb:KR3e0078_WYG_090-61b>¶
補養補中益氣湯(虚熱/)　四君子湯(吐㵼/)　六君子湯¶
(吐㵼/)¶
異功散(吐㵼/)　參苓白术散(不乳/食)¶
升陽益胃湯　黄耆(二/錢)半夏　人參　甘草(炙/)白术¶
　　黄連(炒各/一錢)獨活　防風　白芍藥　羗活(各五/分)陳¶
　　皮　茯苓　柴胡　澤㵼(各三/分)¶
　右水二鍾薑三片棗二枚煎四分食逺服¶
　證治凖繩卷九十¶
