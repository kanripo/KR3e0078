# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.749952
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷四十四
<pb:KR3e0078_WYG_044-1a>¶
欽定四庫全書¶
　證治凖繩卷四十四¶
　　　　　　　　　　　　明　王肯堂　撰¶
　傷寒¶
　　三隂總論¶
　　　太隂病¶
黄三隂有傳經之邪有内感之邪傳經者自太陽傳入¶
者是也内感者直中三隂非自陽經次第流傳而來由¶
<pb:KR3e0078_WYG_044-1b>¶
形寒飲冷而得損動胃氣之所致也其脈證略與傷寒¶
外感之證相似細辨之特異耳然止係雜病非傷寒熱¶
病受寒之證也夫邪之生也或生於隂或生於陽其生¶
於陽者得之風雨寒暑其生於隂者得之飲食居處隂¶
陽喜怒仲景云發熱而惡寒者發於陽也無熱而惡寒¶
者發於隂也此三隂内感之証首尾無熱縱有熱者亦¶
仲景所謂反發熱也又當考始得之三字則見矣内感¶
之證始終只在一經不復傳變不傳者何陽動而隂静¶
<pb:KR3e0078_WYG_044-2a>¶
故陽傳而隂不傳也若以傷寒之三隂三陽言之則所¶
傳者表裏經絡而已况風寒六氣之邪中人或中於陽¶
經或入於隂絡孰為之先孰為之後烏可專以太陽為¶
受邪之始故各經皆能受邪然邪自太陽始者比各經¶
居多葢始雖自三隂中熱者亦傳歸陽明而後已也三¶
隂經自中寒决無復傳變三隂無合併病者以此¶
王嘗讀張仲景傷寒論於太隂有曰自利不渴者屬太¶
隂以其藏有寒故也當温之宜服四逆輩於少隂有曰¶
<pb:KR3e0078_WYG_044-2b>¶
少隂病得之一二日口中和其背惡寒者當灸之附子¶
湯主之少隂病身體痛手足寒骨節痛脈沈者附子湯¶
主之少隂病下利白通湯主之少隂病下利脈微者與¶
白通湯利不止厥逆無脈乾嘔煩者白通加猪膽汁湯¶
主之少隂下利清穀裏寒外熱手足厥逆脈微欲絶身¶
反不惡寒其人面赤色或腹痛或乾嘔或咽痛或利止¶
脈不出者通脈四逆湯主之少隂病脈沈者急温之宜¶
四逆湯於厥隂有曰手足厥寒脈細欲絶者當歸四逆¶
<pb:KR3e0078_WYG_044-3a>¶
湯主之大汗若大下利而厥冷者四逆湯主之觀仲景¶
此論則傷寒三隂必有寒證而宜用温熱之劑也及讀¶
劉守真之書有曰傷寒邪熱在表府病為陽邪熱在裏¶
藏病為隂俗妄謂有寒熱隂陽異證誤人久矣寒病有¶
矣非汗病之謂也寒病止為雜病終莫能為汗病且造¶
化汗液之氣者乃陽熱之氣非隂寒之所能也雖仲景¶
有四逆湯證是治表熱裏和誤以寒藥下之太早表熱¶
入裏下利不止及或表熱裏寒自利急以四逆温裏利¶
<pb:KR3e0078_WYG_044-3b>¶
止裏和急解其表也故仲景四逆湯證復有承氣湯下¶
之者由是傷寒汗病經直言熱病而不言寒也經言三¶
隂證者邪熱在藏在裏以藏與裏為隂當下熱者也素¶
問論傷寒熱病有二篇名曰熱竟無寒理兼素問併靈¶
樞諸篇運氣造化之理推之則為熱病誠非寒也觀守¶
真此論則傷寒無問在表在裏與夫三陽三隂皆一於¶
為熱而决無或寒者矣兩説不同其是非之判必有一¶
居此者由是彼此反覆究詰其義而久不能得雖至神¶
<pb:KR3e0078_WYG_044-4a>¶
疲氣耗不舍置者自謂此是傷寒大綱領此義不明則¶
千言萬語皆未足以為後學式况戕賊民生何有窮極¶
也哉意謂成無已之註必有所發明者遂因而求之然¶
亦止是隨文而略釋之竟不明言何由為熱何由為寒¶
之故此非其不欲言也葢止知傷寒皆是傳經故疑於¶
六經所傳但為熱證而熱無變寒之理遂不敢别白耳¶
以寒為本藏之寒歟安得當熱邪傳裏入深之時反獨¶
見寒而不見熱者且所用温熱藥能不助傳經之熱邪¶
<pb:KR3e0078_WYG_044-4b>¶
乎以寒為外邪之寒歟則在三陽以成熱矣豈有傳至¶
三隂而反為寒哉成氏能濳心乎此則必悟其所以然¶
矣自仲景作傷寒論以來靡或遺之而弗宗至於異同¶
之論興而漁者走淵木者走山矣宜乎後人不能決於¶
似是而非之際故或謂今世並無真傷寒病又或以為¶
今人所得之病俱是内傷又昧者至謂傷寒論中諸温¶
藥悉為傳經熱邪而用者以三隂經屬隂故也又其太¶
謬者則曰凡論中有寒字皆當作熱字看鳴呼末流之¶
<pb:KR3e0078_WYG_044-5a>¶
弊一至此乎於是澄心静慮以涵泳之一旦劃然若有¶
所悟者然亦未敢必其當否也姑陳之以從有道之正¶
夫三陽之病其寒邪之在太陽也寒鬱其陽陽不暢而¶
成熱陽雖人身之正氣旣鬱則為邪矣用麻黄發表以¶
逐其寒則腠理通而鬱熱泄故汗而愈茍或不汗不解¶
其熱不得外泄則必裏入故傳陽明傳少陽而或入府¶
也若夫三隂之病則或寒或熱者何哉葢寒邪之傷人¶
也或有作太陽經鬱熱然後以次而傳至隂經者或有¶
<pb:KR3e0078_WYG_044-5b>¶
太陽不傳陽明少陽而便傳三隂經者或有寒邪不從¶
陽經而始直傷隂經者或有雖從太陽而始不及鬱熱¶
即入少隂而獨見少隂證者或有始自太陽即入少隂¶
而太陽不能以無傷者或有直傷即入而寒便變熱及¶
始寒而終熱者其鬱熱傳隂與變便變熱則為熱證其¶
直傷隂經及從太陽即入少隂則為寒證其太陽不能¶
無傷則少隂脈證而兼見太陽標病其始為寒而終變¶
熱則先見寒證而後見熱證此三隂之病所以或寒或¶
<pb:KR3e0078_WYG_044-6a>¶
熱也茍即三隂經篇諸條展轉玩繹以求之理斯出矣¶
夫其或傳經或直傷或即入或先寒後熱者何也邪氣¶
暴卒本無定情而傳變不常故耳故經曰邪之中人也¶
無有常或中於陽或中於隂夫守真者絶類離羣之士¶
也豈可為異説以駭人哉葢由其以温暑為傷寒而仲¶
景之方每不與温暑對故略乎温熱之劑而例用寒涼¶
由其以傷寒一斷為熱而無寒故謂仲景四逆湯為寒¶
藥誤下表熱裏和之證及為表熱裏寒自利之證而立¶
<pb:KR3e0078_WYG_044-6b>¶
又謂温裏止利急解其表又謂寒病止為雜病嗟乎仲¶
景傷寒論專為中而即病之傷寒作不兼為不即病之¶
温暑作故每有三隂之寒證而温熱之劑之所以用也¶
以病則寒以時則寒其用之也固宜後人不知此意是¶
以愈求愈逺愈説愈鑿若知此意則猶庖丁解牛動中¶
肯綮矣且如寒藥誤下而成裏寒者固不為不無矣不¶
因寒藥誤下而自為裏寒者其可謂之必無乎殊不知¶
隂經之每見寒證者本因寒邪不由陽經直傷於此與¶
<pb:KR3e0078_WYG_044-7a>¶
夫雖由太陽而始不及鬱熱即入于此而致也雖或有¶
因寒藥誤下而致者葢亦甚少仲景所用諸温熱之劑¶
何嘗每為寒藥誤下而立况表裏寒之證亦何嘗每有¶
急解其表之文乎夫裏寒外熱之證乃是寒邪入客於¶
内迫陽於外或是虚陽之氣自作外熱之狀耳非真熱¶
邪所為也觀仲景於裏寒外熱之證但以温藥治裏寒¶
而不治外熱則知其所以為治之意矣若果當急解其¶
表豈不於裏和之後明言之乎且三隂寒病旣是雜病¶
<pb:KR3e0078_WYG_044-7b>¶
何故亦載於傷寒論以惑後人乎其厥隂病篇諸條之¶
上又何故每以傷寒二字冠之乎夫内經所叙三隂病¶
一於為熱者言其常也仲景所叙三隂病兼乎寒熱者¶
言其變也並行而不相悖耳後人謂傷寒本無寒證得¶
非知常而不知變歟然世之恪守局方好用温熱劑者¶
乃反能每全於寒證無他其守彼雖偏治此則是學者¶
能知三隂固有寒邪所為之證則仲景創法之本意可¶
以了然於心目之間而不為他説所奪矣或曰傷寒之¶
<pb:KR3e0078_WYG_044-8a>¶
病必從陽經鬱熱而傳三隂今子謂直傷隂經即入隂¶
經而為寒證其何據乎予曰據夫仲景耳仲景曰病發¶
熱惡寒者發於陽也無熱惡寒者發於隂也發於陽者¶
七日愈發於隂者六日愈夫謂之無熱惡寒則知其非¶
陽經之鬱熱矣謂之發於隂則知其不從陽經傳至此¶
矣謂之六日愈則知其不始太陽而止自隂經發病之¶
日為始數之矣仲景又曰傷寒一二日至四五日而厥¶
者必發熱傷寒病厥五日熱亦五日設六日當復厥不¶
<pb:KR3e0078_WYG_044-8b>¶
厥者自愈傷寒厥四日熱反三日復厥五日其病為進¶
夫得傷寒未為熱即為厥者豈亦由傳經入深之熱邪¶
而致此乎今世人多有始得病時便見諸寒證而並無¶
或熱者此則直傷隂經即入隂經者也茍不能究夫仲¶
景之心但執凡傷於寒則為病熱之語以為治其不夭¶
人天年者幾希矣¶
　　太隂病　腹滿　腹痛　黄　(吐與利下三門並/附入少隂病葢此)¶
　　(三門之病本屬太隂病因在少/隂者反多故從其多者附也)¶
<pb:KR3e0078_WYG_044-9a>¶
黄太隂之為病腹滿而吐食不下自利益甚時腹自痛¶
者宜理中也隂經少有用桂枝湯者如此證若脈浮即¶
用桂枝湯微汗之若惡寒甚不已者非理中四逆不可¶
也三隂俱有惡寒但喜厚衣即惡寒也前證若下之必¶
胸下結鞕又宜瀉心湯也雖然用瀉心者由誤下而致¶
非傳經熱邪也三隂雖皆有傳經熱邪故自有熱證與¶
此隂證不同大宜詳究太隂經治法有汗下温和解¶
　汗　　桂枝湯　　　　　桂枝加芍藥湯¶
<pb:KR3e0078_WYG_044-9b>¶
　下　　桂枝加大黄湯¶
　温　　四逆湯　　　　　理中湯¶
　和解　梔子蘗皮湯　　　茵陳五苓散¶
經云尺寸俱沈細者太隂受病也以其脈布胃中絡於¶
嗌故腹滿而嗌乾今查太隂篇闕嗌乾證　太隂之為¶
病腹滿而吐食不下自利益甚時腹自痛若下之必胸¶
下結鞕(成太隂為病陽邪傳裏也太隂之脈布胃中邪/氣壅而為腹滿上不得降者嘔吐而食不下下)¶
(不得升者自利益甚時腹自痛隂寒在内而為腹痛者/則為常痛此陽邪于裏雖痛而亦不常但或時腹自痛)¶
<pb:KR3e0078_WYG_044-10a>¶
(也若下之則隂邪留于胸下為結鞕/經曰病發於隂而反下之因作痞)　自利不渴者屬¶
太隂　脈浮而緩手足自温者繫在太隂　下後腹滿¶
時痛者屬太隂　太隂病脈浮者可發汗宜桂枝湯(在/太)¶
(陽則脈浮無汗宜麻黄湯此脈浮當亦無汗而不言者/謂隂不得有汗不必言也不用麻黄而用桂枝者以隂)¶
(病不當更發其陽也須/識無汗亦有用桂枝證)　本太陽病醫反下之因而腹¶
滿時痛者屬太隂也桂枝加芍藥湯主之大實痛者桂¶
枝加大黄湯主之(邪氣入裏則為腹痛葢氣傳裏而痛/者其痛不常當以辛温之劑和之隂)¶
(寒在内而痛者則痛無休止時欲作利也當以熱劑温/之有燥屎宿食為痛者則不大便腹滿而痛也則須下)¶
<pb:KR3e0078_WYG_044-10b>¶
(之經曰諸痛為實痛隨利減/此皆為裏證而治各不同)¶
桂枝加芍藥湯方　桂枝　生薑(各三/兩半)甘草(二兩/炙)芍藥¶
　　(六/兩)大棗(十二/枚擘)¶
　右五味以水七升煮取三升去滓¶
桂枝加大黄湯方　桂枝(一/兩)芍藥(一兩/半)甘草(炙半/兩)大黄¶
　　(半兩大便寔痛者加/一兩虚者照本方)¶
　右㕮咀大棗三枚生薑四片水煎溫服¶
　張或謂太隂病用四逆輩固當然復用桂枝大黄夫¶
<pb:KR3e0078_WYG_044-11a>¶
　大黄至寒何以用之於隂經又兼桂枝大黄寒熱相¶
　雜而用何也曰夫自利而渴者屬少隂為寒在下焦¶
　自利不渴者屬太隂為寒在中焦以四逆等湯温其¶
　藏此本經當用之藥也其太陽病反下之表邪未解¶
　乘虚傳於太隂因而腹滿時痛用桂枝芍藥湯若太¶
　實痛者桂枝加大黄以除表裏之邪已上二節雖下¶
　後而利已此兼有滿痛形證故用芍藥大黄為宜若¶
　脈浮弱其人續自便利設當行大黄芍藥者宜減之¶
<pb:KR3e0078_WYG_044-11b>¶
　以其人胃氣弱故易動也¶
　趙活人書第四問太隂經病證中云腹滿時痛屬太¶
　隂也又云腹痛桂枝加芍藥湯痛甚桂枝加大黄湯¶
　愚詳太隂病腹滿證有三有次第傳經之邪有直入¶
　本經之邪有下後内陷之邪不可不辨也如腹滿咽¶
　乾者此非傳經之陽邪者乎法當下之腹滿而吐食¶
　不下自利益甚時腹自痛若下之必胸下結鞕此非¶
　直入本經之隂邪者乎法當温之如太陽病醫反下¶
<pb:KR3e0078_WYG_044-12a>¶
　之因爾腹滿時痛此誤下内陷之邪也法當用桂枝¶
　加芍藥湯大實痛者桂枝加大黄湯今此問中不言¶
　桂枝加芍藥加大黄二湯為治誤下後之劑又不曰¶
　太實痛但曰痛甚設遇本經直入隂邪腹滿時痛而¶
　脈沈細者依此用桂枝加芍藥大黄輩下之豈不貽¶
　胸下結鞕之悔又所謂大實痛者乃胃中邪實結燥¶
　而痛則痛甚與大實證全别以是知本經隂邪腹滿¶
　者宜理中加青皮陳皮傳經之邪腹滿咽乾者屬大¶
<pb:KR3e0078_WYG_044-12b>¶
　柴胡誤下後腹滿痛方見上¶
太隂病脈弱其人續自便利設當行大黄芍藥者宜減¶
之以其人胃氣弱易動故也　太隂中風四肢煩疼脈¶
陽微隂澀而長者為欲愈(内經曰四肢皆稟氣干胃而/不得至經必因于脾脾病不)¶
(能為胃行其津液四肢不稟水穀氣日以就衰脈道不/利筋脈血肉皆無氣以生故不用  脾在時則寄旺於)¶
(四季在人則應於手足/故太隂病則四肢應之)　太陽病欲解時從亥至丑上¶
(脾為隂土旺於亥子/丑向陽故云解時)¶
　活古人以四日太隂證病在胸鬲可吐而愈何也答¶
<pb:KR3e0078_WYG_044-13a>¶
　曰不然有太隂證脈大胸滿多痰者可吐之脈大而¶
　無吐證者可汗而已大抵在表者汗之在裏者下之¶
　在上者湧之在下者泄之𤓰蔞梔豉隨證施用不可¶
　拘以日數也¶
　趙活人五十六問云隂證有發熱者乎太隂厥隂皆¶
　不發熱只少隂有發熱證愚詳仲景論中三隂皆有¶
　發熱如少隂二證外又有吐利手足不逆冷反發熱¶
　者不死少隂病一身手足盡熱以熱在膀胱必便血¶
<pb:KR3e0078_WYG_044-13b>¶
　少隂病四逆散中用柴胡亦有發熱又厥隂病先厥¶
　後發熱而利者必自止下利脈數有微熱汗出今欲¶
　愈面赤身微熱為鬱胃嘔而發熱小柴胡與夫太隂¶
　病中風四肢煩疼是三隂皆有發熱何其言之拘耶¶
　又云太隂篇無吐法如虚煩鬲寔等證可吐者皆屬¶
　他經獨華佗云四日在胸可吐之亦不曰太隂今活¶
　人傷寒問中云太隂病在胸膈可吐何耶况胸中本¶
　非太隂經部分仲景雖有下之則胸結鞕是誤下後¶
<pb:KR3e0078_WYG_044-14a>¶
　壞病也而胸下乃近心腹處亦非吐藥可治也至于¶
　論脈仲景但云太隂尺寸皆沈細亦未嘗言脈大¶
　　腹滿¶
腹滿俗云肚脹有屬熱者有屬寒者陽熱則腹滿咽乾¶
或大小便袐澀或潮熱讝語等證隂則腹滿吐食不下¶
自利益甚時腹自痛雖然腹滿為裏證又有淺深之别¶
經曰表已解内不消非大滿猶生寒熱則病不除是未¶
全入府邪猶淺也若大滿大實堅有燥屎可除下之雖¶
<pb:KR3e0078_WYG_044-14b>¶
四五日不能為禍是已入府邪已深也腹滿固多可下¶
又有虚實之殊經曰腹滿不減為寔可下去之若腹滿¶
時減為虚則不可下又曰腹滿不減減不足言當下之¶
要略曰腹滿時減復如故此虚寒從下上也當以温藥¶
和之葢虚氣留滯亦為之脹但比實者不至堅痛爾諸¶
經皆有腹滿但太隂屬脾土位中央又專主腹滿之候¶
腹滿之證二十餘條治法有汗吐下温刺之異又有汗¶
吐下後成腹脹者治法亦各不同葢胃為津液之主發¶
<pb:KR3e0078_WYG_044-15a>¶
汗亡陽則胃氣虚而不能敷布諸氣壅滯而為脹滿是¶
當温散厚朴生薑甘草半夏人參湯可也吐後邪氣不¶
去加之腹脹滿者胸中之邪下傳入胃壅而為實故生¶
脹滿當須下之調胃承氣湯可也邪未入府而要下之¶
表邪乘虚入鬱胸中有虚煩氣上下不得通利腹為之¶
滿故當吐之梔子厚朴湯可也醫者能審邪氣所起之¶
由來真知邪氣所在之虛實發汗吐下之不差温補針¶
艾之適當則十全之功可得也　又結胸從心下起至¶
<pb:KR3e0078_WYG_044-15b>¶
少腹鞭滿而痛與腹滿類也然結胸按之則痛手不可¶
近腹痛舉按常痛手近不甚也又痞亦從心下起至少¶
腹亦與滿類也然痞或止留心下腹滿但在腹之中也¶
有此為異臨證宜審¶
太陽發汗後腹脹滿者厚朴生薑甘草半夏人參湯(成/吐)¶
(後腹脹與下後腹滿皆為實言邪氣乘虚入裏為寔發/汗後外已解也腹脹滿知非裏寔由脾胃津液不足氣)¶
(濇不通壅而為滿與此湯和脾胃而降氣然張或問太/陽篇中發汗後諸證不言太陽病固所當  亦合列於)¶
(傷寒之右何故止言發汗後腹脹者厚朴半夏生薑人/參湯主之子曰此言發汗後者以外無表證裏無别術)¶
<pb:KR3e0078_WYG_044-16a>¶
(止有腹脹一事而已除此之外即獲全安夫傷寒二字/豈可易言哉其傳變吉凶猶反掌耳可與所餘一證而)¶
(並例哉其諸汗後/條目不殊此意)¶
厚朴生薑人參甘草半夏湯方　厚朴(炙去/皮)生薑(各半/斤)¶
　　人參(一/兩)半夏(半斤/洗)甘草(二/兩)¶
　右五味以水一斗煮取三升去滓溫服一升日三服¶
傷寒下後心煩腹滿卧起不安梔子厚朴湯主之(成下/後但)¶
(腹滿而不心煩則邪氣入裏為裏寔但心煩而不腹滿/則邪氣在胸中為虚煩既煩且滿則邪氣壅于胸腹間)¶
(也滿者不能坐煩者不能卧故令卧/起不安與梔子厚朴湯吐煩泄滿)　太陽病過經十¶
<pb:KR3e0078_WYG_044-16b>¶
餘日心下温温欲吐而胸痛大便反溏腹微滿鬱鬱微¶
煩先時自極吐下者調胃承氣湯若不愈不可與但欲¶
嘔胸中痛微溏者此非柴胡證以嘔知極吐下也(呉茱/萸湯)¶
(半夏瀉心湯/  詳嘔吐)　太陽病中風以火刼發汗邪風被火熱¶
血氣流溢失其常度兩陽相薰灼其身發黄陽盛則欲¶
衂隂虚則小便難隂陽俱虚竭身體則枯燥但頭汗出¶
劑頸而還腹滿微湍口乾咽爛或不大便久則譫語甚¶
者至噦手足躁擾捻衣摸床小便利者可治　傷寒腹¶
<pb:KR3e0078_WYG_044-17a>¶
滿譫語寸口脈浮而𦂳此肝乘脾名曰縱刺期門(腹滿/譫語)¶
(者脾胃疾也浮𦂳者肝脈也脾病見肝脈木行乘土也/經曰水行乘火木行乘土名曰縱此其類矣期門者肝)¶
(之肝刺之以/瀉  經盛氣)　傷寒發熱嗇嗇惡寒大渴引飲腹滿自¶
汗小便利病欲愈此肝乘肺也名曰横刺期門(按傷寒/發熱惡)¶
(寒表病也至于自汗出則表已解矣大渴腹滿裏病也/至于小便利則裏自和矣故曰其病欲解欲解則當俟)¶
(其自愈矣刺期/門三字疑衍)¶
陽明中風口苦咽乾腹滿微喘發熱惡寒脈浮而𦂳若¶
下之則腹滿小便難也(麻黄/湯)　三陽合病腹滿身重難¶
<pb:KR3e0078_WYG_044-17b>¶
以轉側口不仁面垢譫語遺尿發汗則譫語下之則額¶
上生汗手足逆冷若自汗者用白虎湯　陽明病脈遲¶
食難用飽飽則微煩頭眩必小便難此欲作穀疽雖下¶
之腹滿如故所以然者以脈遲故也(梔檗/湯)　傷寒吐後¶
腹脹滿者與調胃承氣湯(成内經云諸腹脹大屬于熱/熱在上焦則吐吐後不解復)¶
(腹脹滿者邪熱入胃也與/調胃承氣湯下其胃熱)　發汗不解腹滿痛者急下¶
之宜大承氣湯　腹滿時減減不足言當下之宜大承¶
氣湯(滿痛即是寔若時減者非實也下條是發明上文/之義且言若但滿而不痛雖未可以為實若滿而)¶
<pb:KR3e0078_WYG_044-18a>¶
(不減者亦可下也是張或謂減不足言復曰當下之何/也此古之文法如  也言腹滿不減當下之宜大承氣)¶
(湯此滿而不減之謂也若時滿時減者則可以當下而/論是減不足言也然承氣湯當綴下腹滿不減處非可)¶
(續于減不足言之下也假如太陽篇中云傷寒不便六/七日頭痛有熱者與承氣湯其小便清者知不在裏仍)¶
(在表也當須發汗若頭痛者必衂宜桂枝湯縁桂枝當/發汗而設非為治衂而用也以其文法所拘致令後世)¶
(治衂有麻黄桂枝之誤其減/不足言之説亦不外乎是理)　陽明病下之心中懊憹¶
而煩胃中有燥屎者大承氣湯腹微滿必初硬後溏不¶
可攻(下後心中懊憹而煩者虚煩也當與梔子䜴湯若/胃中有燥屎者非虚煩也可與大承氣湯下之其)¶
(腹微滿初鞭後溏是無燥屎此/熱不在胃而在上也故不可攻)傷寒七八日身黄如¶
<pb:KR3e0078_WYG_044-18b>¶
橘子色小便不利腹微滿者茵陳蒿湯　陽明病脈遲¶
雖汗出不惡寒者其身必重短氣腹滿而喘有潮熱者¶
此外欲解可攻裏也手足濈然汗出者此大便已鞭也¶
大承氣湯若汗多微發熱惡寒者表未解也其熱不潮¶
未可與承氣若腹大滿不通者可與小承氣湯微和胃¶
氣勿令大泄下　陽明病脈浮而𦂳口苦咽乾腹滿而¶
喘發熱汗出不惡寒反惡熱身重(五苓散/白虎湯)　陽明病潮¶
熱大便微鞭者大承氣湯若不大便六七日恐有燥屎¶
<pb:KR3e0078_WYG_044-19a>¶
少與承氣湯湯入腹中不轉失氣者此但初鞭後溏不¶
可攻救之必脹滿不能食欲飲水者飲水則噦後發熱¶
者必大便復鞭宜小承氣湯　陽明中風脈弦浮大短¶
氣腹都滿脇下及心痛久按之氣不通鼻乾不得汗嗜¶
卧身及面目悉黄小便難潮熱時噦者與小柴胡湯脈¶
但浮無餘證者麻黄湯¶
太隂為病腹滿而吐食不下自利益甚時腹自痛若下¶
之必胸下結鞕(理中湯丸不/渴四逆湯)　(張或謂凡傷寒初受者/皆在太陽然後傳于陽)¶
<pb:KR3e0078_WYG_044-19b>¶
(明少陽也病有自隂經而入者未審何經先受也夫太/陽先受也病自陽經發者為外感風寒邪從表入故太)¶
(陽先受之也病自隂經起者為内傷生冷飲食過多故/從太隂入也夫太隂者脾也以飲食生冷則傷脾故腹)¶
(滿而吐食不下自利不/渴手足自温等證也)　桂枝加芍藥桂枝加大黄二¶
證(已見/前條)¶
少隂病六七日腹脹不大便者急下之宜大承氣湯(成/此)¶
(少隂入府也六七日少隂之邪入府之時陽明内熱壅/甚腹滿不大便也陽明病上勝腎水則乾急與大承氣)¶
(湯以救/腎水)¶
厥隂下利清穀不可汗汗出必腹滿(四逆/湯)　下利腹脹¶
<pb:KR3e0078_WYG_044-20a>¶
滿身體疼痛者先温其裏四逆湯乃攻其表桂枝湯(下/利)¶
(腹滿者裏有虚寒先與四逆湯温裏身疼/痛為表未解利止裏和與桂枝湯攻表)　傷寒噦而¶
腹滿視其前後何部不利利之則愈(成噦而腹滿氣上/而不下也視其前)¶
(後部有不利者則利之以降其氣前部小/便也後部大便也或用五苓散小承氣湯)¶
禁忌不大便六七日少與小承氣湯不轉失氣者不可¶
攻攻之則腹滿不能食(論見不/大便)　腹滿吐利者忌下(論/見)¶
(太/隂)　腹滿脈浮𦂳口苦咽乾者忌汗下鍼(論見/自汗)　腹滿¶
脈遲者忌下(論見前/脈遲條)　腹滿脈弱自利設用大黄芍藥¶
<pb:KR3e0078_WYG_044-20b>¶
宜減之(論見太/隂病條)¶
　附¶
活若飲食不節寒中隂經胸膈不快腹滿閉塞唇青手¶
足冷脈沈細少情緒或腹痛急作理中湯加青皮每服¶
一二劑胷即快矣枳實理中丸五積散尤妙　腹脹滿¶
者宜桔梗半夏湯¶
桔梗半夏湯　治傷寒心腹痞滿時發疼痛　桔梗(微/炒)¶
　　半夏(薑/製)橘紅(各一/兩)¶
<pb:KR3e0078_WYG_044-21a>¶
　右㕮咀每服四錢生薑三片水煎服¶
海少隂證小便遺瀝大便遺失其人病六七日静重如¶
山目不視體如氷腹脹滿與物則咽不與則不求其脈¶
沈細而微疾按之有力宜急下之與大承氣湯¶
　　　腹痛¶
邪氣入裏與正氣搏則為腹痛所以痛者有異焉腹痛¶
屬裏正太陽經腹不痛少陽有胸脇痛而無腹痛若有¶
陽明腹滿急而痛此為裏實宜下之大柴胡湯小承氣¶
<pb:KR3e0078_WYG_044-21b>¶
湯三隂下利清穀而又腹痛者裏寒故也此總論太陽¶
經陽中之隂四逆湯附子理中湯陽氣傳太隂經腹滿¶
而痛其證有二有實痛有虚痛腸鳴泄利而痛者虚痛¶
也此獨論太隂經隂中之陽小建中湯即桂枝加芍藥¶
湯但桂有厚薄爾不瘥則小柴胡湯去芩加芍藥如數¶
腹滿大便袐按之痛者實痛也桂枝加大黄一錢此之¶
虚痛實痛乃是以陽邪漸消為虚陽氣正大為實太陽¶
傷寒陽脈澀隂脈弦法當腹中急痛先與小建中湯不¶
<pb:KR3e0078_WYG_044-22a>¶
差與小柴胡湯(成脈陽澀隂弦而腹中急痛者當作裏/有虚寒治之與小建中湯温中散寒若)¶
(不差者非裏寒也必由邪氣自表之裏裏氣不利所/致與小柴胡湯去黄黄苓加芍藥以除傳裏之邪)¶
小建中湯方　桂枝(去粗/皮)生薑(切各/三兩)芍藥(六/兩)甘草(炙二/兩)¶
　　大棗(十二/枚擘)膠飴(一/升)¶
　右以水七升煮三升去滓内膠飴上微火消解温服¶
　一升不可用建中湯以甜故也(内經曰肝生于左肺藏于者土/右心位在上腎處在下脾)¶
　(也應中央居四藏之中為中州生育榮衞通行津液/一有不調則榮衞失所育津液失所行必此湯温健)¶
　(中藏是以建中名焉脾欲緩急食甘以緩之健脾者/必以甘為主故以膠飴甘温為君甘草甘平為臣桂)¶
<pb:KR3e0078_WYG_044-22b>¶
　(辛熱辛散也潤也榮衞不足潤而散之芍藥味微寒/酸收也泄也津液不逮收而行之是以芍藥桂為佐)¶
　(生薑味辛温大棗味甘温胃者衞之原脾者榮之本/針經曰榮出中焦衞出上焦是矣衞為陽不足者益)¶
　(之必以辛榮為隂不足補之必以甘辛甘相合脾胃/健而榮衞通是以薑棗為使或謂桂枝湯解表而芍)¶
　(藥數少建中湯温裏而芍藥數多何也皮膚為近則/制小其服心腹為逺則制大其服此所以為不同也)¶
傷寒胸中有熱胃中有邪氣腹中痛欲嘔吐者黄連湯¶
主之(成濕家下後舌上如胎者以丹田有熱胸上有寒/是邪氣入裏而為下熱上寒也此傷寒邪氣傳裏)¶
(而為下寒上熱也胃中有邪氣使隂陽不交隂不得升/而獨治于下為下寒腹中痛陽不得降而獨治于上為)¶
(胸中熱欲嘔吐與黄/連湯升降隂陽之氣)¶
<pb:KR3e0078_WYG_044-23a>¶
黄連湯方　黄連　甘草(炙/)乾薑(炮/)桂枝(去粗皮/各三兩)人參¶
　　(二/兩)半夏(半斤/洗)大棗(十二/枚)¶
　右以水一斗煮六升去滓溫服一升日三服夜二服¶
　(上熱者泄之以苦黄連之苦以降陽下寒者散之以/辛桂薑半夏之辛以升隂脾欲緩急食甘以緩之人)¶
　(參甘草大棗/之甘以益胃)¶
傷寒五六日中風往來寒熱胸脇苦滿黙黙不欲飲食¶
心煩喜嘔或胸中煩而不嘔或渴或腹中痛或脇下痞¶
鞕或心下悸小便不利或不渴身有微熱或欬者與小¶
<pb:KR3e0078_WYG_044-23b>¶
柴胡湯　二陽併病太陽初得病時發汗不徹因轉屬¶
陽明續自微汗不惡寒若太陽證不罷者不可下可小¶
發汗設面色縁縁正赤者陽氣怫鬱在表當解之熏之¶
若發汗不徹其人煩燥不知痛處乍在腹中乍在四肢¶
按之不可得其人短氣但坐以汗出不徹更發汗則愈¶
以脈澀知之(桂枝不惡寒大柴胡湯小汗宜/葛根湯各半湯麻黄加桂枝湯)¶
陽明病人不大便五六日繞臍痛煩燥發作有時此有¶
燥屎故使不大便也(成不大便五六日者則大便必結/為燥屎也胃中燥寔氣不得下通)¶
<pb:KR3e0078_WYG_044-24a>¶
(故繞臍痛煩燥/發作有時也)　大下後六七日不大便煩不解腹滿¶
痛者此有燥屎也所以然者未有宿食故也大承氣湯¶
主之(大下之後則胃弱不能消穀至六七日不大便則/宿食已結不消故使煩熱不解而腹滿痛是知有)¶
(燥屎也與大承/氣湯以下除之)　發汗不解腹滿痛者急下之¶
少隂病二三日不已至四五日腹痛小便不利四肢沈¶
重疼痛自下利者此為有水氣其人或欬或嘔或下利¶
或小便利真武湯(成少隂病二三日則邪氣猶淺至四/五日邪氣已深腎主水腎病不能制)¶
(水水飲停為水氣腹痛者寒濕内甚也四肢沈重疼痛/寒濕外甚也小便不利自下利者濕勝而水穀不别也)¶
<pb:KR3e0078_WYG_044-24b>¶
(内經曰濕勝則濡泄與/真武湯益陽散寒濕)　少隂病下利清穀裏寒外熱¶
手足厥逆脈微欲絶反不惡寒面赤色或腹痛或乾嘔¶
或咽痛或利止脈不出者通脈四逆湯主之(下利清穀/手足厥冷)¶
(脈微欲絶為裏寒身熱不惡寒面赤色為外熱此隂甚/於内格陽於外不相通也與通脈四逆湯散隂通陽)¶
　少隂病四逆其人或欬或悸或小便不利或腹中痛¶
或泄利下重者四逆散主之(四逆者四肢不温也傷寒/邪在三陽則手足必熱傳)¶
(到太隂手足自温至少隂則熱邪漸深故四肢逆而不/温也及至厥隂則手足厥冷是又甚于逆與四逆散以)¶
(散傳經/之熱也)　少隂病二三日至四五日腹痛小便不利下¶
<pb:KR3e0078_WYG_044-25a>¶
利不止便膿血者桃花湯(二三日至四五日寒邪入裏/深也腹痛者裏寒也小便不)¶
(利者水穀不别也下利不止便膿血者腸胃/虚弱下焦不固也與桃花湯固腸止利也)¶
太隂為病腹滿吐食不下自利益甚時腹自痛若下之¶
必胸下結鞕(或出理中湯元/不渴四逆湯)　本太陽病醫反下之因¶
爾腹滿時痛屬太隂也桂枝加芍藥湯大實痛者桂枝¶
加大黄湯(詳見/前)¶
厥隂傷寒四五日腹中痛若轉氣下趣少腹者此欲下¶
利也(傷寒四五日邪氣傳裏之時腹中痛轉氣下趣少/腹者裏虚遇寒寒氣下行欲作自利也  或用附)¶
<pb:KR3e0078_WYG_044-25b>¶
(子乾薑湯/四逆湯)¶
　雲傷寒邪在三隂内不得交通故為腹痛手足之經¶
　皆㑹於腹如脈弦而腹痛過在足厥隂肝手太隂肺¶
　刺太衝太淵太陵如脈沈而腹痛過在足太隂脾少¶
　隂腎手厥隂心包刺太谿太陵如脈沈細而痛過在¶
　足太隂脾手少隂心刺太白神門三隂交此刺腹痛¶
　之法也¶
　呉凡腹中痛可按可揉者内虚也不可按不可揉者¶
<pb:KR3e0078_WYG_044-26a>¶
　内實也王海藏言中腕痛者屬脾土脈沈遲内寒者¶
　理中湯或用附子理中丸主之若陽脈濇隂脈弦小¶
　建中湯主之若小腹痛屬厥隂經分宜當歸四逆湯¶
　加呉茱萸主之厥逆者四逆湯加呉茱萸主之若大¶
　實腹滿而痛或繞臍刺痛不大便脈實者以大承氣¶
　湯下之凡潮熱不大便從心下至少腹鞭滿而痛手¶
　不可近者大陷胸湯下之若脈弦腹痛無熱無寒者¶
　芍藥甘草湯主之凡脈弦口苦發熱腹中痛者小柴¶
<pb:KR3e0078_WYG_044-26b>¶
　胡去人參加炒白芍湯主之若寒熱交作腹中痛者¶
　加肉桂芍藥主之若寒多而痛者去黄芩倍肉桂芍¶
　藥也凡少隂發熱手足冷腹中痛者四逆散加附子¶
　湯肉桂炒芍藥呉茱萸主之也凡發熱脈洪弦而腹¶
　痛者芍藥黄芩湯主之大抵腹痛有虚有實有冷有¶
　熱要在脈證辨而用之凡畜血亦令人腹痛手不可¶
　近自有本條　若自利腹痛小便清白便當温也理¶
　中四逆著微甚用輕者五積散重者四逆湯無脈者¶
<pb:KR3e0078_WYG_044-27a>¶
　通脈四逆湯使隂退而陽復也　腹痛欲吐利而頓¶
　燥者多有痧毒世俗括刺委中穴　凡脈微弦少腹¶
　痛厥隂也宜刺太衝太淵太陵灸歸來關元脈沈臍¶
　腹痛少隂也宜刺太白神門三隂交灸中脘¶
　陶傷寒腹中痛用涼水飲之其痛稍可者屬熱當用¶
　涼藥不已而或繞臍硬痛大便結實煩渴屬燥屎痛¶
　急用寒藥下之或食積痛治亦如之若小腹硬痛小¶
　便自利大便黑身目黄者屬畜血痛治亦如之加行¶
<pb:KR3e0078_WYG_044-27b>¶
　血藥下盡黑物自愈此三者痛隨利減之法也若飲¶
　水愈痛屬寒當用温藥不已而或四肢厥冷腹痛嘔¶
　吐泄利急用熱藥須詳脈來有力無力方可　劉氏¶
　用灰包熨腹痛¶
　龎合灸不灸久則冷結氣上衝心而死¶
　活身無大熱煩渴大便實或腹痛滿及生赤癮疹者¶
　調胃承氣湯黄連橘皮湯¶
腹痛兼頭痛發熱身痛吐利為霍亂欲吐不吐欲瀉不¶
<pb:KR3e0078_WYG_044-28a>¶
瀉為乾霍亂治法詳雜病霍亂門¶
　　黄(王叔和八陽明篇如海藏云色如烟熏黄乃濕/病也一身盡痛色  橘黄乃黄病也一身不痛)¶
成濕熱俱甚則發身黄傷寒至于發黄為病亦已甚矣¶
邪風被火兩陽相薰其身必黄陽明病被火額上汗出¶
小便不利必發身黄此皆由内有熱而被火攻發黄者¶
也陽明病無汗小便不利心中懊憹必發黄者由陽明¶
熱盛而發黄也傷寒汗已身目為黄以寒濕在裏不解¶
故也此不可下宜于寒濕中求之是知非特濕熱發黄¶
<pb:KR3e0078_WYG_044-28b>¶
而寒濕亦發黄也但寒濕之黄身如薰黄色暗而不明¶
也熱盛之黄黄如橘色出染著衣正黄如檗也大抵黄¶
家屬太隂太隂為濕熱蒸之而致經曰太隂當發身黄¶
是也一或脈沈結少腹鞭小便自利其人如狂者又為¶
畜血在下焦使之黄也發黄非止寸口近掌無脈鼻氣¶
出冷為不治之證又若形體如烟熏直指搖頭為心絶¶
環口黧黑柔汗發黄為脾絶是皆不治之證也¶
太陽病身黄脈沈結少腹鞭小便自利其人如狂者血¶
<pb:KR3e0078_WYG_044-29a>¶
也抵當湯(詳畜/血)　得病六七日脈遲浮弱惡風寒手足¶
温醫數下之不能食脇下滿痛項強小便難面目及身¶
黄(茵陳五苓散/  詳脇痛)　太陽病脈浮動數頭病發熱微盜汗¶
出反惡寒表未解也醫反下之客氣動膈若不結胸但¶
頭汗出小便不利身必發黄(梔子檗皮湯/  詳頭汗)　太陽中風¶
以火劫汗兩陽相薰其身發黄陽盛欲衂隂虚小便難¶
隂陽俱虚身體枯燥(防己黄茋湯梔子/檗皮湯  詳頭汗)¶
梔子檗皮湯方　梔子(十五/箇擘)甘草(一兩/炙)黄檗(二/兩)¶
<pb:KR3e0078_WYG_044-29b>¶
　右三味以水四升煮取一升半去滓分溫再服¶
若發汗已身灼熱者名曰風温脈隂陽俱浮自汗身重¶
多眠睡鼻息必鼾語言難出若被火者微發黄色　太¶
陽病已汗遂發熱惡寒復下之表裏俱虚復加燒針因¶
胸煩面青膚瞤者難治色微黄手足温者易愈(色微黄/非病也)¶
(所以騐其病/之昜愈也)¶
陽明傷寒瘀熱在裏身必發黄麻黄連軺赤小豆湯¶
麻黄連軺赤小豆湯方　麻黄(去/節)生薑(切/)連軺(連翹/根也)甘¶
<pb:KR3e0078_WYG_044-30a>¶
　　草(炙四味/各二兩)杏仁(四十粒泡/去皮尖)大棗(十二/枚擘)生梓白皮(一/升)¶
　　(切/)赤小豆(一/升)¶
　右八味以潦水一斗先煮麻黄再沸去上沬内諸藥¶
　煮取三升去滓分温三服半日服盡¶
　(内經曰濕上甚而熱治以苦温佐以甘辛以汗為故/正此之謂也又煎用潦水者亦取其水味萡則不助)¶
　(濕/氣)¶
陽明病發熱但頭汗出小便不利渴飲水漿此瘀熱在¶
裏身必發黄茵陳蒿湯　傷寒七八日身黄如橘子色¶
<pb:KR3e0078_WYG_044-30b>¶
小便不利腹微滿者茵陳蒿湯(成當熱甚之時身黄如/橘子色是熱毒發泄于)¶
(外内經曰膀胱者州都之宫津液藏焉氣化則能出矣/小便不利小腹滿者熱氣甚於外而津液不得下行也)¶
(與茵陳蒿湯利/小便退黄逐熱)¶
茵陳蒿湯方　茵陳(六/兩)大黄(二兩/去皮)肥梔子(十四/枚擘)¶
　右三味以水一斗先煮茵陳減六升内二味煮取三¶
　升去滓分温三服小便當利尿如皂角汁狀色正赤¶
　一宿腹減黄從小便去也¶
　(成小熱之氣涼以和之大熱之氣寒以取之發黄者/熱之極也非大寒之劑則不能救其熱酸苦湧泄為)¶
<pb:KR3e0078_WYG_044-31a>¶
　(隂酸以湧之苦以泄之故以茵陳蒿酸若為君心法/南方火而主熱大熱之氣必以苦寒勝之故以梔子)¶
　(為臣宜補必以酸宜下必以苦蕩滌邪熱必假將軍/攻之故以大黄為佐雖甚熱大毒必祛除分泄前後)¶
　(腹得利/而解矣)¶
陽明病無汗小便不利心中懊憹身必發黄　陽明中¶
風脈弦浮大而短氣腹滿脇下及心痛鼻乾不得汗嗜¶
卧一身及面目悉黄小便難有潮熱時噦耳前後腫病¶
過十日脈續浮者與小柴胡湯脈但浮無餘證者與麻¶
黄湯若不尿腹滿加噦者不治　陽明病面合赤色不¶
<pb:KR3e0078_WYG_044-31b>¶
可攻必發熱色黄者小便不利也(梔子檗/皮湯)　陽明病被¶
火額上微汗小便不利者必發黄(五苓散梔/子檗皮湯)　傷寒發¶
汗已身目為黄所以然者以寒濕在裏不解故也不可¶
不于寒濕中求之(成金匱要畧謂黄家所起從濕得之/汗出熱去則不能發黄發汗已身目)¶
(為黄者風氣去濕氣在也脾惡濕濕氣内著脾色外奪/者身目為黄若瘀血在裏發黄者則可下此以寒濕在)¶
(裏故不可下當/從寒濕法治之)¶
太隂傷寒脈浮而緩手足自温繫在太隂太隂當發身¶
黄若小便自利者不能發黄以脾家實腐穢當去故也¶
<pb:KR3e0078_WYG_044-32a>¶
(浮緩亦大之類小便不利者五苓散加/茵陳主之小便自利者橘皮湯主之)¶
　婁右身黄小便自利小腹鞭而狂大便黑者為畜血¶
　則宜抵當湯下之若小腹不鞭其人不狂大便不黑¶
　者雖小便利非畜血也其為證有三一者梔子檗皮¶
　湯二者麻黄連翹赤小豆湯皆治身黄小便利而身¶
　不疼者海藏所謂乾黄是也三者桂枝附子湯去桂¶
　加白术湯皆治身黄小便利而一身盡痛者活人所¶
　謂中濕是也張或謂傷寒發黄惟陽明與太隂兩經¶
<pb:KR3e0078_WYG_044-32b>¶
　有之俱言小便利者不能發黄何也葢黄者土之正¶
　色以太隂與陽明俱屬土故發黄也其黄之理外不¶
　能汗裏不得小便脾胃之土為熱所蒸故色見于外¶
　為黄也若小便利者熱不内蓄故不能變黄也其有¶
　别經發黄者亦由脾胃之土受邪故也¶
　趙明瘀熱發黄與瘀血發黄外證及脈未嘗相似且¶
　如頭汗出劑頸而還腹微滿小便不利渴飲水漿為¶
　瘀熱證小腹急結其人如狂小腹鞭滿小便自利大¶
<pb:KR3e0078_WYG_044-33a>¶
　便黑為瘀血證此外證之不似也瘀血脈微而沈或¶
　沈結瘀熱脈則浮滑緊數此脈狀之又不相似也然¶
　則相似者但色黄耳若論黄色之相似非特瘀熱與¶
　瘀血又如風温被火微發黄色太陽火劫發汗兩陽¶
　相薰灼其身發黄陽明被火額上微汗必發黄者是¶
　又挾火邪所致者外此亦有黄色之相似者乎曰濕¶
　家之薰黄則異矣可不各以其似不似而明辨歟¶
附五芩茵陳散方　橘皮(一/兩)生薑(二/兩)¶
<pb:KR3e0078_WYG_044-33b>¶
　細剉水一升半煎至七合去滓分二服稍熱呷之未¶
　瘥再作服¶
茵陳蒿大黄湯　治傷寒發黄面目悉黄小便赤宜服¶
　　茵陳　山梔　柴胡　黄檗(蜜塗/炙)龍胆草(各半/兩)黄¶
　　　芩(去黑/心)升麻　大黄(炒各/一兩)¶
　右為㕮咀每服五錢水一盞半煎至一盞去滓早晚¶
　食後温服¶
茅根湯　治傷寒發黄徧身如金色者　茅根(洗浄/剉)山¶
<pb:KR3e0078_WYG_044-34a>¶
　　梔仁　茵陳蒿　地骨皮　甘草(炙各/半兩)　右㕮咀¶
　每服五錢用水一盞半生薑三片豆豉六七粒同煎¶
　至一盞去滓早晚食逺温服¶
　　　附¶
隂黄身冷汗出脈沈而黄為隂黄乃太隂經中濕亦有¶
體痛發熱者身如薰黄終不如陽黄之明如橘子色也¶
當叩其小便之利與不利小便自利术附湯小便不利¶
大便反快者五芩散¶
<pb:KR3e0078_WYG_044-34b>¶
海傷寒病遇太陽太隂司天若下之太過往往變成隂¶
黄一則寒水大過水來犯土一則上氣不及水來侵之¶
多變此疾一則茵陳茯芩湯加當歸桂枝二則茵陳橘¶
皮湯加薑术半夏三則茵陳附子湯四則茵陳四逆湯¶
五則茵陳薑附湯六則茵陳呉茱萸湯方見如左¶
發黄小便不利煩燥而渴茵陳湯加茯芩猪芩滑石當¶
歸官桂主之(韓氏名茵/陳茯芩湯)　發黄煩躁喘嘔不渴茵陳湯¶
加陳皮白术生薑半夏茯芩主之(韓氏名茵/陳茯芩湯)　發黄四¶
<pb:KR3e0078_WYG_044-35a>¶
肢徧身冷者茵陳湯加附子甘草主之(韓氏名茵/陳附子湯)　發¶
黄肢體逆冷腰上自汗茵陳湯加附子乾薑甘草主之¶
(韓氏名茵/陳薑附湯)　發黄冷汗不止者茵陳湯加附子乾薑主¶
之(韓氏名茵/陳附子湯)　發黄前服薑附諸藥未已脈尚遲者茵¶
陳加呉茱萸附子乾薑木通當歸主之(韓氏名茵/陳茱萸湯)　趙¶
宗顔因下之太過生黄脈沈細遲無力次第用藥至茵¶
陳附子湯大效¶
　按海藏次第用藥者謂先投韓氏茵陳茯苓湯次投¶
<pb:KR3e0078_WYG_044-35b>¶
　茵陳陳皮湯又次投茵陳附子湯後趙秀才次第倣¶
　此¶
趙秀才因下之早黄病脈寸微尺弱身冷次第用藥至¶
茵陳四逆湯大效　傷冷中寒脈弱氣虚變為隂黄仲¶
景理中湯加茵陳服之¶
海往來寒熱一身盡黄者小柴胡加梔子湯主之¶
衍一僧傷寒發汗不徹有留熱身面皆黄多熱期年不¶
愈醫作食黄治之治不對病不去問之食不減尋與此¶
<pb:KR3e0078_WYG_044-36a>¶
藥服五日病減三分之一十日減三分之二二十日病¶
悉去方用茵陳梔子各三分秦艽升麻各四錢末之每¶
用三錢水四合煎及二合去查食前温服以知為度¶
活五苓加茵陳蒿治發黄而渴小便不利　茵陳蒿湯¶
(十/分)五苓湯(五/分)¶
　右二劑拌匀每服三錢日三服水調下¶
又方傷寒欲發黄者急用𤓰蒂末口含水搐一字許入¶
　鼻中出黄水甚驗即用茵陳湯調五苓散服之甚效¶
<pb:KR3e0078_WYG_044-36b>¶
本治頭中濕熱發黄疽𤓰蒂散　&KR0438;蒂(二十/枚)赤小豆¶
　　黍米(各十/四粒)¶
　右為細末如大荳許一粒納鼻中縮入當出黄水慎¶
　不可吹入¶
雲結胸發黄太陽附本也(以結胸/法治之)　痞氣發黄太隂附¶
本也(以痞法/治之)¶
活問白虎證亦有身熱煩渴引飲小便不利何以不發¶
黄答曰白虎與發黄證相近遍身汗出此為熱越白虎¶
<pb:KR3e0078_WYG_044-37a>¶
證也頭面汗出頸已下無汗發黄證也¶
　　　少隂病　(但欲寐嗜卧/吐)　(口燥咽乾/吐利)　(咽痛/下利)¶
少隂之為病但欲寐也又欲吐不吐心煩但欲寐五六¶
日自利而渴者理中四逆輩隂證雖云不用麻黄如少¶
隂病始得之反發熱脈沈者麻黄細辛附子湯於六經¶
中但少隂證難辨本經但云脈沈細欲寐小便數而白¶
背惡寒四肢厥者可不審而知之或雖有惡寒甚者不¶
覺寒或但喜厚衣近火善瞌睡問之則不言怕寒殊不¶
<pb:KR3e0078_WYG_044-37b>¶
知厚衣即惡寒也善瞌睡即但欲寐也其脈微細或沈¶
澀雖有隂陽俱𦂳者葢其人素有熱為表寒外襲故如¶
此但當察其外證為主必以温藥逐之其陽邪傳入及¶
夫少隂自受熱證宜下宜吐宜和解者多矣仲景雖不¶
言脈滑實沈數諸可下之脈然於證則可知矣脈必相¶
符雖或有反沈微細遲脈不應證者為不可下亦宜涼¶
劑滋隂退陽而愈者其不愈者必待脈有力而後下之¶
可也其有證惡寒急下之者倘反有脈不應病亦宜微¶
<pb:KR3e0078_WYG_044-38a>¶
下之雖不敢大下亦不可緩也臨病應變之術妙自神¶
㑹非俗工之所知良醫之所自得六經同法惟少隂傳¶
變與太陽相同通脈四逆湯四逆散真武湯證俱有加¶
減法謂有或為之證亦猶大陽小青龍小柴胡之類是¶
也少人知斯妙也¶
少隂經治法有汗下吐温和解灸刺¶
　汗　　麻黄附子細辛湯　麻黄附子甘草湯¶
　下　　大承氣湯　　　　抵當湯¶
<pb:KR3e0078_WYG_044-38b>¶
　吐　　&KR0438;蒂散¶
　温　　四逆湯　桂枝&KR0410;藥湯　附子湯　桃花湯¶
　　　　呉茱茰湯　白通加猪胆汁湯　真武湯¶
　　　　通脈四逆湯¶
　和解　桂枝甘草龍骨牡蠣湯　黄連阿膠湯¶
　　　　猪膚湯　甘草湯　桔梗湯　苦酒湯¶
　　　　半夏散　猪芩湯　四逆散¶
　灸　　灸少隂¶
<pb:KR3e0078_WYG_044-39a>¶
經云尺寸俱沈者少隂受病也以其脈貫腎絡於肺繫¶
舌本故口燥舌乾而渴　少隂之為病脈微細但欲寐¶
也　少隂病欲吐不吐心煩但欲寐五六日自利而渴¶
者屬少隂也虚故引水自救若小便色白者少隂病形¶
悉具小便白者以下焦虚有寒不能制水故令色白也¶
　病人脈隂陽俱緊反汗出者亡陽也此屬少隂法當¶
咽痛而復吐利　少隂病始得之反發熱脈沈者麻黄¶
附子細辛湯主之(張或云論傳經之邪自三陽而傳至/太隂太隂則傳少隂此不言傳經而)¶
<pb:KR3e0078_WYG_044-39b>¶
(言始得之何也夫傳經者古人明理立法之意如此安/可執一而論哉夫三陽傷寒多自太陽入次第而傳至)¶
(厥隂者固有也其三隂傷寒亦有自利不渴始自太隂/而入者今少隂病始得之反發熱自此少隂而入者故)¶
(云始得之縁少隂無身熱而今有熱故言反發熱以不/當發熱而熱也為初病邪淺故與麻黄附子細辛湯以)¶
(發散/之)¶
少隂病脈細沈數病為在裏不可發汗(成少隂病始得/之反發熱脈沉)¶
(者為邪在經可與發汗若脈細沉數為病在裏不可發/汗  按隂脈沈細今帶數恐人以為熱故舉以告人盖)¶
(此數乃沈細之數如經曰數為虚者是/也非熱則煩數之數也成注欠發明)　少隂病脈微¶
不可發汗亡陽故也陽已虚尺脈弱濇者復不可下之¶
<pb:KR3e0078_WYG_044-40a>¶
(脈微為亡陽表虚不可發汗脈/弱濇為亡隂裏虚復不可下)　少隂病得之二三日¶
麻黄附子甘草湯微發汗以二三日無裏證故微發汗¶
也(謂初得病二三日常見少隂證以邪未/深故須汗以無陽證故微發之而已)¶
麻黄附子甘草湯方　麻黄(去/節)甘草(炙各/二兩)附子(一枚炮/去皮破)¶
　　(八/片)¶
　右三味以水七升先煮麻黄一兩沸去上沬内諸藥¶
　煮取三升去滓温服一升日三服　(麻黄甘草之甘/以散表寒附子)¶
　(之辛以/温寒氣)¶
<pb:KR3e0078_WYG_044-40b>¶
　龎少隂病脈沉不知何沉也且沈𦂳發汗則動經細¶
　沈數為病在裏不可發汗詳此脈或沉而喘或沉而¶
　微不甚小是表中寒而裏不消脈應裏而發熱在表¶
　故以小辛之藥温散而微微取汗也¶
少隂病得之一二日口中和其背惡寒者當灸之附子¶
湯主之(背者胸中之府諸陽受氣于胸中而轉行于背/内經曰人身之隂陽者背為陽腹為隂陽氣不)¶
(足隂寒氣盛則背為之惡寒若風寒在表而惡寒者則/一身盡寒矣但背惡寒者隂寒氣盛可知如此條是也)¶
(又或乘隂氣不足陽氣内陷入隂中表陽新虚有背微/惡寒者經所謂傷寒無大熱口燥渴心煩背微惡寒白)¶
<pb:KR3e0078_WYG_044-41a>¶
(虎加人參湯主之是也一為隂寒氣盛一為陽氣内陷/何以明之葢隂寒為病則不能消耗津液故於少隂病)¶
(則曰口中和及陽氣内陷則熱爍津液為乾故于太陽/病則口燥舌乾而渴也要辨隂陽寒熱不同者當於口)¶
(中潤燥/詳之)¶
附子湯方　附子(二枚炮去/皮破八片)白术(四/兩)茯苓　芍藥(各三/兩)¶
　　人參(二/兩)¶
　右五味以水八升煮取三升去滓温服一升日三服¶
　(辛以散之附子之辛以散寒甘以緩之茯苓人參白/术之甘以補陽酸以收之芍藥之酸以扶隂所以然)¶
　(者偏隂偏陽則為病火欲/寔水當平之不欲偏勝也)¶
<pb:KR3e0078_WYG_044-41b>¶
少隂病得之二三日已上心中煩不得臥黄連阿膠湯¶
主之(方見不/得臥)　少隂病六七日腹脹不大便者急下之¶
大承氣湯¶
少隂病四逆其人或欬或悸或小便不利或腹中痛或¶
泄利下重者四逆散主之¶
四逆散方　甘草(炙/)枳實(破水浸/炙乾)柴胡　芍藥(各等/分)¶
　右四味各十分搗篩白飲和服方寸七日三服　欬¶
　者加五味子乾薑各五分并主下利　悸者加桂枝¶
<pb:KR3e0078_WYG_044-42a>¶
　五分　小便不利者加茯苓五分　腹中痛者加附¶
　子一枚炮令坼　泄利下重者先以水五升煮薤白¶
　三升煮取三升去查以散三方寸七納湯中煮取一¶
　升半分温再服¶
少隂病手足逆冷其人若下利後重者此條四逆散加¶
薤白湯若下利脈絶及無脈者通脈四逆湯白通加猪¶
胆汁湯(方論見/下利)　若身體骨節痛脈沈者宜附子湯¶
少隂病脈沈者急温之宜四逆湯(方見/下利)　少隂病身體¶
<pb:KR3e0078_WYG_044-42b>¶
痛手足寒骨節痛脈沈者附子湯主之　少隂病脈沉¶
發熱者宜麻黄附子細辛湯　少隂病欲解時從子至¶
寅上　少隂病惡寒而踡時自煩欲去衣被者可治¶
少隂病下利止而頭眩時時自冒者死　少隂中風脈¶
陽微隂浮者為欲愈　少隂病脈微細沈但欲臥汗出¶
不煩自欲吐至五六日自利復煩燥不得寤寐者死¶
少隂病六七日息髙者死　少隂病脈緊至七八日自¶
利脈緊變暴微厥手足反温者欲解也(論見/下利)　少隂病¶
<pb:KR3e0078_WYG_044-43a>¶
八九日一身手足盡熱者以熱在膀胱必便血也　少¶
隂病但厥無汗而強發之必動其血未知從何道出或¶
從口鼻或從目出是名下厥上竭為難治　少隂病四¶
逆惡寒而身踡脈不至不煩而躁者死　少隂病惡寒¶
身踡而利手足逆冷者不可治¶
　戴若兀兀欲吐心煩喜寐或自利口燥而渴或口中¶
　和而背惡寒此屬少隂經但少隂用藥有隂陽之分¶
　自利而渴者宜猪苓湯葢陽熱傳入腎少隂經腎係¶
<pb:KR3e0078_WYG_044-43b>¶
　舌本故自利口燥而渴以猪苓湯利腎中之熱不愈¶
　則當自大便去之古法合用大承氣湯若難用大承¶
　氣湯則用小承氣湯或且進白頭翁湯上項諸藥為¶
　隂中涵陽者也　泄利下重其人四逆先以水盞半¶
　葱白二根煎一盞去葱煎四逆散至七分咳加北五¶
　味子乾薑各半錢悸加桂枝一錢小便不利加茯苓¶
　一錢腹痛加熟附半錢　若審是下利清穀手足四¶
　逆其人面帶赤或腹痛或乾嘔或咽痛四逆湯倍乾¶
<pb:KR3e0078_WYG_044-44a>¶
　薑面赤者加葱一根腹痛加芍藥一錢半嘔加生薑¶
　咽痛加桔梗一錢　若口中和而背惡寒宜正方四¶
　逆湯不必加減四逆散四逆湯俱治少隂下利四肢¶
　逆冷泄利下重者與下利清穀者一涼一温又自有¶
　隂有陽之别　若初得病便見少隂證其人發熱惡¶
　寒身疼頭不痛者宜麻黄細辛附子湯微汗之或五¶
　積散加熟附半錢或五積散加以順元散¶
　　　但欲寐嗜卧¶
<pb:KR3e0078_WYG_044-44b>¶
衛氣寤則行陽寐則行隂而寐也必從足少隂始故少¶
隂之為病脈微細但欲寐　太陽病十日已去脈浮細¶
嗜臥者外已解也胸滿脇痛者小柴胡湯脈但浮者與¶
麻黄湯(此條當是太陽少陽二經合病胸滿雖與前同/而脈浮細嗜臥則為表邪已解脇痛為少陽有)¶
(邪故與柴胡若脈但浮者又當先治太陽也此是設/為變通之言非謂服柴胡而脈浮也成註不足遵)¶
口燥咽乾但欲寐(詳口/苦)　欲吐不吐但欲寐(詳/吐)　吐利¶
但欲寐(詳吐/利)　下利但欲寐(詳下/利)　脈浮汗出多眠若¶
身重息鼾者風温(詳風/温)　若合目則盜汗出此三陽合¶
<pb:KR3e0078_WYG_044-45a>¶
病(詳盜/汗)¶
狐惑病黙黙欲眠目不得閉不欲飲食惡聞食臭其面¶
目乍赤乍黑乍白其聲嗄者甘草瀉心湯咽乾者苦參¶
湯　其肛虫蝕雄黄薰之其脈數無熱目赤眥黑者當¶
歸赤小豆散(詳狐/惑)¶
　　　口燥咽乾(已附見口苦咽乾條内/)¶
　　　咽痛¶
太陽陽明咽痛各一證悉屬熱也太陽治以半夏散陽¶
<pb:KR3e0078_WYG_044-45b>¶
明治以四逆散加桔梗少隂咽痛有六證熱證者四寒¶
證者二熱者治以猪膚湯甘草湯桔梗湯苦酒湯半夏¶
散寒者治以桂枝乾薑湯真武湯四逆湯厥隂咽痛一¶
法亦熱也治以桔梗湯咽痛皆熱證何獨少隂二證寒¶
耶其一以汗多亡陽故用乾薑附子以復陽温經也其¶
一以隂盛格陽故用通脈四逆以散隂通陽也¶
太陽病下之脈𦂳者必咽喉痛半夏湯¶
半夏散及湯方　半夏製桂枝　甘草(炙各/等分)¶
<pb:KR3e0078_WYG_044-46a>¶
　右煎服少少咽之為散白湯調服方寸匕亦效日三服¶
　(仲景法為散/調服不㕮咀)¶
　成甘草湯主少隂客熱咽痛桔梗湯主少隂寒熱相¶
　搏咽痛半夏散及湯主少隂客寒咽痛¶
陽明病但頭眩不惡寒故能食而欬其人必咽痛若不¶
欬者咽不痛(詳/眩)¶
少隂厥隂少隂病二三日咽痛者可與甘草湯不瘥者¶
與桔梗湯(陽邪傅於少隂為咽痛服甘草湯則差若寒/熱相搏為咽痛者服甘草湯不差與桔梗湯)¶
<pb:KR3e0078_WYG_044-46b>¶
(以和少/隂之氣)¶
甘草湯方　甘草(二/兩)¶
　此一味以水三升煮取一升去滓溫服七合日二服¶
桔梗湯方　桔梗(一/兩)甘草(二/兩)¶
　以水三升煮一升温服　(桔梗味辛温以散寒甘草味甘/平以除熱甘梗相合以調寒熱)¶
少隂病咽中痛半夏散及湯主之　少隂病咽中傷生¶
瘡不能語言聲不出者苦酒湯主之¶
苦酒湯方　半夏(十四枚洗/破棗核大)雞子(一枚去黄内上苦/酒著雞子殻中)¶
<pb:KR3e0078_WYG_044-47a>¶
　右二味内半夏著苦酒中以雞子殻置刀環中安火¶
　上令三沸去滓少少含嚥之不差更作三劑¶
　(按苦酒本草注曰醯也而成氏復云苦酒之酸予則/以為名義俱乖安知酒之味苦者不可以已咽瘡邪)¶
　(若嫌酒之性熱則下半夏湯更辛况/此味苦哉下文發字與斂字自相反)¶
脈隂陽相緊反汗出者亡陽也此屬少隂法當咽痛而¶
復吐利　傷寒先厥後熱者下利必自止止而反汗出¶
者其喉為痺(厥而利發熱則利必止反汗出者亡陽也/咽中痛熱上衝也亡陽則隂獨復㑹于熱)¶
(則隂陽結而為喉痺也内經曰一/隂一陽結為喉痺  語詳下利)咽痛下利兼胸痛者¶
<pb:KR3e0078_WYG_044-47b>¶
猪膚湯手足厥冷脈微欲絶不惡寒面赤者通脈四逆¶
湯下後復厥逆下部脈不至者麻黄升麻湯(並見/下利)¶
陽毒咽痛面赤斑斑如錦文唾膿血五日可治七日不¶
可治宜升麻鼈甲湯(活人云陽毒升麻湯/主之論見陽毒條)¶
隂毒咽痛面目青身痛如被杖五日可治七日不可治¶
升麻龞甲去雄黄蜀椒湯(活人云隂毒甘草湯/主之論見隂毒條)¶
禁忌咽中閉塞不可發汗發汗則吐血氣欲絶手足厥¶
冷欲得踡臥不能自温　咽中閉塞不可下下之則上¶
<pb:KR3e0078_WYG_044-48a>¶
輕下重水漿不下臥則欲踡身急頭眩下利日數十行¶
　張或云六經傷寒皆不言咽痛惟少隂篇中有咽痛¶
　咽傷之證何也夫少隂咽痛乃經絡所繫葢少隂之¶
　脈上貫肝膈入肺循喉嚨繫舌本故有咽傷痛之患¶
　内經曰所生病者咽腫上氣嗌乾及痛此經脈所繫¶
　邪氣循行而致然也¶
　附¶
活半夏桂枝甘草湯治伏氣之病治非時有暴寒中人¶
<pb:KR3e0078_WYG_044-48b>¶
伏氣於少隂經始不覺病旬月乃發脈更微弱先發咽¶
痛似傷寒非喉痺之病必下利始用半夏桂枝甘草湯¶
主之此病只二日便瘥古方謂之腎傷寒也次用四逆¶
主之¶
半夏桂枝甘草湯半夏(湯/洗)甘草(炙/)桂心(各等/分)¶
　右㕮咀每服四錢水煎候冷少少細呷之¶
　趙活人書近來見四様印本皆是四逆散然四逆散¶
　不主咽痛恐刋者之誤不能無疑仲景論云四逆散¶
<pb:KR3e0078_WYG_044-49a>¶
　治少隂病傳邪作熱四肢逆而不温者今此證葢是¶
　伏寒於少隂經而脈微弱法當温散既先用半夏桂¶
　甘湯温劑何復用柴胡寒劑繼之此必是四逆湯也¶
　何况通脈四逆湯方後有咽痛加桔梗之例用此又¶
　何疑焉¶
　呉凡咽痛有隂陽二毒凡陽毒咽喉腫痛乃熱極也¶
　隂毒咽喉不利乃冷極也陽毒脈浮數而大咽痛吐¶
　膿血千金外臺用烏扇膏治之活人用黑奴丸又陽¶
<pb:KR3e0078_WYG_044-49b>¶
　氣獨勝狂躁咽痛脈洪寔滑促活人用葶藶苦酒湯¶
　　治傷寒咽痛用生甘草濃煎湯與之　水浸山豆¶
　根苦水含之或用鶴虱草搗汁入米醋漱喉中亦妙¶
　劉咽痛有瘡黄檗細辛末吹之　凡傷寒顋頰紅腫¶
　并咽喉腫痛者刺少商委中出血少商穴在手大指¶
　端内側去爪甲角如韭葉以三稜針刺血出愈¶
　戴亦有初得病頭痛發熱無陽毒少隂諸證而咽喉¶
　自痛者此因感冒後頓用厚衣被堆壅或用蠻法服¶
<pb:KR3e0078_WYG_044-50a>¶
　生薑熱酒即臥遂成上壅或先有壅熱欲取涼快致¶
　為外邪所襲既有風寒又有熱壅宜參蘇飲倍桔梗¶
　加木香半錢或消風百解散或敗毒散或五積散敗¶
　毒散各半貼名交加散¶
　　　吐(吐與嘔之别已見嘔門欲/吐亦附乾嘔條内宜參考)¶
腹滿時痛而吐者太隂病(論見腹滿活人/云理中湯主之)¶
少隂病飲食入口則吐心中嗢嗢欲吐復不能吐始得¶
之手足寒脈弦遲者此胸中實不可下也當吐之若膈¶
<pb:KR3e0078_WYG_044-50b>¶
上有寒飲乾嘔者不可吐也急温之宜四逆湯(成傷寒/表邪傳)¶
(裏至于少隂少隂之脈從肺出絡心注胷中邪既留於/胷中而不散者飲食入口則吐心中嗢嗢欲吐陽受氣)¶
(於胸中邪既留於胸中則陽氣不得宣發於外是以始/得之手足寒脈弦遲此是胸中寔不可下而當吐若膈)¶
(上有寒飲亦使人心中嗢嗢而手足寒吐則物出嘔則/物不出吐與嘔别焉胸中寔則吐而物出若膈上有寒)¶
(飲則但乾嘔而不吐也此不/可吐可與四逆湯以温其膈)　少隂病但欲臥不煩而¶
吐五日變自利煩躁不得寐者死(詳但/欲寐)¶
乾嘔吐涎沬頭痛者宜　呉茱萸湯　(治吐利手足厥/冷煩燥欲死嘔)¶
　　(而胸/滿)　呉茱萸(湯泡/洗)生薑(各一/兩半)人參(七錢/半)大棗(參/枚)¶
<pb:KR3e0078_WYG_044-51a>¶
　右㕮咀水煎去滓分二服¶
　(内經曰寒淫於内治以甘熱佐以苦辛呉茱/萸生薑之辛以温胃人參大棗之甘以緩脾)¶
發熱渴欲飲水水入則吐者宜五芩散¶
傷寒本自寒下醫復吐下之寒格更逆吐下(脈經作更/遂吐食入)¶
(即/出)若食入口即吐乾薑黄連黄芩人參湯主之(按本自/寒下恐)¶
(是本自吐下玩復字可見葢胃寒則吐下寒則利胄寒/者不宜吐醫反吐之則傷胃氣遂成寒格下文文氣不)¶
(貫當有/闕文)¶
乾薑黄連黄芩人參湯方　乾薑　黄連　黄芩　人¶
<pb:KR3e0078_WYG_044-51b>¶
　　參(各三/兩)¶
　右四味以水六升煮取二升去滓分温再服¶
　(辛以散之甘以緩之乾薑人參之甘辛以補/正氣苦以泄之黄連黄芩之苦以通寒格)¶
太陽病吐後汗出不惡寒發熱關脈細數欲食冷食朝¶
食暮吐此為小逆¶
病人脈數為熱當消穀引食而反吐者此因發汗令陽¶
氣微膈氣虚脈乃數也數而客熱者不能消穀以胃中¶
虚冷故也　凡服桂枝湯而吐者必吐膿血也(註云内/熱者服)¶
<pb:KR3e0078_WYG_044-52a>¶
(桂枝湯則吐如/酒客之類是也)　吐厥逆者甘草乾薑湯¶
　附¶
活吐有冷熱二證寸口脈數手心熱煩渴而吐以有熱¶
在胃脘五芩散主之　寒多不飲水而吐者理中湯去¶
术加生薑主之¶
隂証喘促及吐逆者返隂丹入口便住¶
　大橘皮湯　治動氣在下不可發汗發又無汗心煩¶
　骨節疼痛目暈惡寒食則反吐穀不得入先服大橘¶
<pb:KR3e0078_WYG_044-52b>¶
　皮湯吐止後宜服建中湯　橘皮(一兩/半)生薑(一/兩)棗子¶
　　(八/枚)甘草(炙半/兩)人參(一/錢)竹茹(半/斤)¶
　右水三大盞煮取一盞分二服¶
病人直患嘔吐而脚弱或疼乃是脚氣當作脚氣治之¶
(治見雜病/脚氣門)¶
　¶
　¶
　證治準繩卷四十四¶
