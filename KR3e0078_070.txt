# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.506010
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷七十
<pb:KR3e0078_WYG_070-1a>¶
欽定四庫全書¶
　證治凖繩卷七十¶
　　　　　　　　　　　　明　王肯堂　撰¶
　女科¶
　　産後門¶
　　　瘧¶
婁産後瘧疾多由汚血挾寒熱而作大法宜柴胡四物¶
湯調之熱多者草果飲子寒多者生熟飲子　薛産後¶
<pb:KR3e0078_WYG_070-1b>¶
瘧疾因脾胃虚弱飲食停滯或因外邪所感或鬱怒傷¶
脾或暑邪所伏審係飲食用六君加桔梗蒼术藿香如¶
外邪多而飲食少用藿香正氣散如外邪少而飲食多¶
用人參養胃湯飲食勞役用補中益氣湯氣血虚弱用¶
十全大補加炮薑虚寒用六君加薑桂元氣脱陷急加¶
附子大凡久瘧多屬元氣虚寒葢氣虚則寒血虚則熱¶
胃虚則惡寒隂火下流則寒熱交作或吐㵼不食腹痛¶
煩渴發熱譫語或手足逆冷寒戰如慄雖見百證當峻¶
<pb:KR3e0078_WYG_070-2a>¶
温補其病自退若誤用清脾截瘧之類多致不起　一¶
産婦患瘧發熱作渴胸膈脹滿遍身作痛三日不食嚥¶
酸噯氣此是飲食所傷脾胃不能消化用六君加神麯¶
山查四劑而不作酸乃去神麯山查又數劑而飲食進¶
其大便不通至三十五日計進飲食七十餘碗腹始悶¶
令用豬胆汁導而通之其糞且不甚燥　一産婦患瘧¶
久不愈百病蜂起其脈或洪大或㣲細或弦緊或沉伏¶
難以名狀用六君加炮薑二十餘劑脈證稍得又用參¶
<pb:KR3e0078_WYG_070-2b>¶
术煎膏佐以歸脾湯百餘劑而瘥　一産婦朝寒暮熱¶
或不時寒熱久不愈用六君子補中益氣兼服百餘劑¶
而尋愈¶
草果飲子　治婦人産後瘧疾寒熱相半者或多熱者¶
　宜此¶
　　半夏(湯/泡)赤茯苓　甘草(炙/)草果(泡去/皮)川芎　陳皮¶
　　　白芷(各二/錢)青皮(去/白)良薑　紫蘇(各二/錢半)乾葛(四/錢)¶
　右十一味㕮咀每服三錢水一大盞薑三片棗二个¶
<pb:KR3e0078_WYG_070-3a>¶
　同煎至七分去滓當發日侵早連進三服無有不安¶
生熟飲子　治産後瘧疾多寒者¶
　　肉荳蔲　草果仁　厚朴(生去/粗皮)半夏　陳皮　甘¶
　　草　大棗(去/核)生薑¶
　右八味等分細剉和勻一半生一半用濕綿紙裹煨¶
　令香熟去紙與一半生者和勻每服秤五錢重水二¶
　盞煎至七分食前一服食後一服¶
補遺産後瘧疾熱多寒少者清脾湯　寒多熱少者養¶
<pb:KR3e0078_WYG_070-3b>¶
　胃湯　久而不已者七寶飲截之(方並見/雜病瘧)¶
　　　蓐勞¶
夫産後蓐勞者此由生産日淺血氣虛弱飲食未平復¶
不滿日月氣血虛羸將養失所而風冷客之風冷搏于¶
氣血則不能温于肌膚使人虚乏勞倦乍卧乍起顔色¶
憔悴食飲不消風冷邪氣而感于肺肺受微寒故咳𠻳¶
口乾遂覺頭昏百節疼痛榮衞受了風邪流注臟腑須¶
臾頻發時有盗汗寒熱如瘧背&KR0553;煩悶四肢不舉沉重¶
<pb:KR3e0078_WYG_070-4a>¶
着床此則蓐勞之候也　又曰婦人因産理不順疲極¶
筋力憂勞心慮致令虚羸喘乏寒熱如瘧頭痛自汗肢¶
體倦怠咳𠻳痰逆腹中絞刺名曰蓐勞　薛按前證當¶
扶養正氣為主用六君子湯加當歸若脾肺氣虚而咳¶
𠻳口乾用補中益氣加麥門五味若因中氣虚而口乾¶
頭暈用補中益氣加蔓荆子若肝經血虚而肢體作痛¶
用四物參术若因肝腎虚弱而自汗盗汗寒熱徃來者¶
用六味丸加五味子若因脾虚血弱肚腹作痛月經不¶
<pb:KR3e0078_WYG_070-4b>¶
調用八珍湯倍加白术若因脾虚血燥皮膚瘙痒用加¶
味逍遥散大抵此證多因脾胃虚弱飲食減少以致諸¶
經疲憊而作當補脾胃飲食一進精氣生化諸臟有所¶
倚賴其病自愈矣仍參虚煩發熱方論主治　汪一婦¶
産未滿月因怒氣血流如水三日方止隨又勞苦四肢¶
無力睡而汗出日晡潮熱口乾五心如炙諸醫皆用柴¶
芩萡荷之類其熱愈熾診其脈弦大無力此蓐勞也以¶
四物湯一兩入胡黄連秦艽青蒿各半錢數服熱退身¶
<pb:KR3e0078_WYG_070-5a>¶
凉後以黄連八珍丸一料而安¶
石子湯　療産後虚羸喘乏乍寒乍熱如瘧四肢疼痛¶
　靣色痿黄名曰蓐勞¶
　　豬石子(一雙去脂/膜四破)香䜴(一方無此/有知母)葱白(切/)粳米¶
　　當歸　芍藥(各二/兩)¶
　右六味㕮咀分兩劑每劑用水三升煮取一小椀去¶
　滓分三服　廣濟無芍藥有人參¶
增損柴胡湯(見前徃/來寒熱)¶
<pb:KR3e0078_WYG_070-5b>¶
豬腰子粥　治蓐勞發熱　用豬腰子一枚去白膜切¶
　作栁葉片以鹽酒拌先用粳米一合入葱椒煮粥鹽¶
　醋和將腰子鋪盌底以熱粥葢之如作盫生狀空心¶
　温服¶
人參鼈甲散　治蓐勞皆由在産内未滿百日體中虚¶
　損血氣尚弱失於將理或勞動作傷致成蓐勞其狀¶
　虚羸乍起乍卧飲食不消時有咳𠻳頭目昏痛發歇¶
　無常夜有盗汗寒熱如瘧背&KR0553;拘急沉困在床服此¶
<pb:KR3e0078_WYG_070-6a>¶
　大効¶
　　人參　桂心　當歸　桑寄生　白茯苓　白芍¶
　　藥　桃仁　麥門冬(去/心)熟地黄　甘草(各半/兩)續斷¶
　　(二錢/半)牛膝(七錢/半)鼈甲　黄茋(各一/兩)¶
　右十四味為細末每服先以猪腎一對去筋膜以水¶
　兩大盞生薑半分棗三枚煎至一盞去猪腎薑棗然¶
　後入藥末二錢葱白三寸烏梅一箇荆芥五穗煎至¶
　七分去滓空心晚食前温服此藥神妙¶
<pb:KR3e0078_WYG_070-6b>¶
許仁則療産後日淺久坐視聴言語多或運用氣力遂¶
　覺項&KR0553;肢節皮肉痛乍寒乍熱此為蓐勞¶
　　豬腎(一雙去脂/膜四破)當歸　芍藥　生薑(各二/兩)葱白(切/)¶
　　桂心(各一/兩)¶
　右六味水八升煮腎取六升下藥煮取二升分温二¶
　服¶
熟地黄散(見前往/來寒熱)¶
白茯苓散　治蓐勞緣生産日淺久坐多語運動用力¶
<pb:KR3e0078_WYG_070-7a>¶
　致頭目四肢疼痛寒熱如瘧狀宜此¶
　　白茯苓(一/兩)當歸　川芎　桂心　白芍藥　黄茋¶
　　人參(各半/兩)熟乾地黄(一/兩)¶
　右八味㕮咀先以水二盞入猪腎一雙去脂膜切薑¶
　三片棗三枚煎一盞去三物入藥半兩煎七分去滓¶
　食前分温三服¶
黄茋丸(見徃來/寒熱)¶
胡氏牡丹散　治産後虚羸發熱自汗欲變蓐勞或血¶
<pb:KR3e0078_WYG_070-7b>¶
　氣所摶經候不調或寒熱羸痩¶
　　白芍藥　當歸　五加皮　地骨皮　人參(各半/兩)¶
　　没藥　桂心(各二/錢)牡丹皮(三/錢)¶
　右八味為細末每服二錢水酒各半盞如不飲酒只¶
　用水一盞開元錢一枚麻油蘸之同煎七分去滓通¶
　口服煎不得攪喫不得吹¶
黄茋煮散　治産後蓐勞肌膚黄痩靣無顔色或增寒¶
　壯熱四肢痠疼心煩頭痛¶
<pb:KR3e0078_WYG_070-8a>¶
　　鼈甲(醋/炙)黄茋(各一/兩)桂心　當歸　桑寄生　白茯¶
　　苓　白芍藥　人參　熟地黄　麥門冬(去/心)甘草¶
　　(炙各/半兩)牛膝(七錢/半)¶
　右十二味為細末每服用猪石子一對去脂膜切破¶
　先以水一盞入薑半分棗三枚煎至七分去石子薑¶
　棗却下藥五錢更煎至四分去滓空心晚食前温服¶
　二滓併煎¶
黄茋建中湯　治産後諸虚不足發熱或惡寒腹痛¶
<pb:KR3e0078_WYG_070-8b>¶
　　黄茋(炒/)肉桂(各一/兩)白芍藥(炒二/兩)甘草(炒七/錢)¶
　右四味每服五錢薑棗水煎服日二三服虛甚者加¶
　附子¶
紫河車丸治蓐勞及産後虚弱大効猫犬産兒即食其¶
　胞衣故無産疾(方見/虚勞)¶
　　　虚羸¶
産寶云産後虛羸者皆由産後&KR0220;損血氣所致須當慎¶
起居節飲食六淫七情調養百日庶保無疾若中年及¶
<pb:KR3e0078_WYG_070-9a>¶
難産者毋論日期必須調養平復方可渉喧否則氣血¶
傷虚羸之證作矣　薛前證産傷氣血者用八珍湯飲¶
食傷胃者用四君子湯停食傷脾者用六君子湯勞傷¶
元氣者用補中益氣湯若噯氣覺有藥味者此藥復傷¶
胃也但用四君子湯徐徐少飲以調脾胃若胃氣一健¶
血氣自生諸證自愈矣¶
丹産後補虚¶
　　人參　白术(各一/錢)黄芩　歸身尾(各五/分)川芎(半/兩)陳¶
<pb:KR3e0078_WYG_070-9b>¶
　　皮(三/分)¶
　右六味水煎服如有寒加乾薑三分茯苓一錢¶
保命三元湯治産日久虚勞而脈浮大者即小柴胡合¶
　四物也¶
治産後日久虛勞鍼灸不効者三合散(此四君子四物/小柴胡三方合)¶
　(和是/也)¶
　　白术　川當歸　芍藥　黄茋　茯苓　熟地黄¶
　　(各一/兩)柴胡　人參(各一/兩半)黄芩　半夏　甘草(各六/錢)¶
<pb:KR3e0078_WYG_070-10a>¶
　　川芎(一/兩)¶
　右十二味為粗末毎服一兩水一盅半煎服日三¶
當歸羊肉湯　治産後雖無疾者但覺虚弱兼心腹痛¶
　　肥羊肉(一斤去脂水一斗/煮取八升去肉)當歸(五/兩)黄茋(四/兩)生薑(六/兩)¶
　右以肉汁煮三味取二升五合分為四服若覺惡露¶
　不盡加桂三兩惡露下多加芎三兩有寒加茱萸一¶
　兩有氣加細辛二兩有熱加生地黄汁二合¶
保命治産婦虚勞不能食十全散(即十全/大補湯)¶
<pb:KR3e0078_WYG_070-10b>¶
十全大補湯　治諸臟&KR0635;損氣血俱虛惡寒發熱或自¶
　汗盗汗便血吐血或大便不實飲食少思或胸腹作¶
　痛口舌生瘡或耳目不明牙齒不固¶
　　人參　白术　白茯苓　黄茋　當歸　熟地黄¶
　　(酒洗/蒸焙)白芍藥(炒/)川芎(各一/錢)肉桂　甘草(炙各/五分)¶
　右十味薑棗水煎服¶
當歸建中湯(見前/腹痛)¶
雲岐治産後虛損飲食不下四物加建中人參白术茯¶
<pb:KR3e0078_WYG_070-11a>¶
　苓主之¶
療産後大虚心腹急痛血氣上搶心氣息乏補益方¶
　　黄茋　白术　當歸　人參　甘草(各二/兩)生薑(四/兩)¶
　先以白羊肉三斤去膜水一斗九升煮肉取汁五升¶
　下諸藥煮三升分三服¶
冷勞大夫産則血氣勞傷臟腑虚弱而風冷客之冷搏¶
於血氣血氣不能温於肌膚使人虛乏疲頓致羸損不¶
平復若久不平復風冷入於子臟則胞臟冷使人無子¶
<pb:KR3e0078_WYG_070-11b>¶
　薛前證若血氣虚弱用補中益氣湯脾氣虛弱用六¶
君子湯命門火衰用八味丸肝脾血虛用加味逍遥散¶
肝脾鬱怒用加味歸脾散¶
産寶療産後風虚羸痩勞弱不生肌肉¶
　　黄茋　當歸　芍藥　人參(各三/分)桂心　甘草¶
　　川芎　生薑(各四/分)大棗(十二/枚)¶
　右九味水七升煮三升分温三服¶
療産後虚勞骨節疼痛頭痛汗不出¶
<pb:KR3e0078_WYG_070-12a>¶
　　當歸　人參　生薑(各二/兩)黄茋(三/兩)淡䜴(三/合)猪腎(二/枚)¶
　　粳米(三/合)薤白(三/合)¶
　右水一斗五升先煮猪腎取六升下諸藥煮取二升¶
　分為三服¶
又方　猪腎一雙煮入葱豉作臛如常食之¶
　　　痞悶¶
郭問産後口乾痞悶者何答産後榮衛大虚血氣未定¶
食&KR0727;太早胃不能消化&KR0727;毒結聚於胃腕上熏胸中是¶
<pb:KR3e0078_WYG_070-12b>¶
以口乾燥渴心下痞悶醫者不識認為胸膈壅滯以藥¶
下之萬不得一但服見睍丸則愈　陳無擇評曰産後¶
口乾痞悶未必只因食&KR0727;或産母内積憂煩外傷燥熱¶
飲食甘肥使口乾痞悶當隨其所因調之可也心煩宜¶
四物湯去地黄加人參烏梅煎若外傷燥熱看屬何經¶
當隨經為治難以備舉飲食所傷見晛丸却能作効¶
薛前證若宿食停滯用六君枳實神麯若因肉食所致¶
更加山查若因魚鱠之類再加陳皮其物既消而仍痞¶
<pb:KR3e0078_WYG_070-13a>¶
或反作痛作嘔此脾胃受傷用六君子湯或嚥酸噯腐¶
加炮薑作㵼更加升麻如不應佐以四神丸或間用補¶
中益氣湯　一婦人食角黍煩渴痞悶腹痛大便欲去¶
不去服消導之藥不應飲食日減肌體日痩半年矣余¶
謂此食積為患用大酒麯炒為末温酒調服二錢俄而¶
腹鳴良久仍下粽而愈　一婦人食魚酢腹痛患痢諸¶
藥不應用陳皮白术等分為末以陳皮湯送下數劑而¶
愈¶
<pb:KR3e0078_WYG_070-13b>¶
見睍丸¶
　　薑黄(炒/)三稜(醋/炒)蓽澄茄　陳皮(去/白)良薑　人參¶
　　蓬莪荗(酒炒各/等分)¶
　右七味為細末用蘿蔔搗爛絞取汁煮&KR0727;糊丸如梧¶
　子大毎服三十丸蘿蔔湯下白湯亦可¶
　　　腹脹¶
郭産後腹脹滿悶嘔吐不定者何答曰敗血散於脾胃¶
脾受之則不能運化精㣲而成腹脹胃受之則不能受¶
<pb:KR3e0078_WYG_070-14a>¶
納水穀而生吐逆醫者不識若以尋常治脹止吐藥治¶
之病與藥不相干轉更傷動正氣疾愈難治但服抵聖¶
湯則愈　薛前證若敗血傷於脾胃宜用前方若飲食¶
停於脾宜用六君厚朴若飲食傷於胃宜用六君子湯¶
大凡損其脾者當節其飲食為善　一産婦患前證或¶
用抵當湯敗血已下前證益甚小腹重墜似欲去後余¶
謂此脾氣虚而下陷用補中益氣湯加炮薑温補脾氣¶
重墜如失又用六君子湯而安¶
<pb:KR3e0078_WYG_070-14b>¶
抵聖湯入生薑半兩焙乾水煎(方見胎前腹脹用薛/氏云此方最宜  之)¶
局方平胃散加人參亦可¶
　　　水腫¶
郭産後四肢浮腫者敗血乗虚停積循經流入四肢留¶
淫日深却還不得腐壊如水故令靣黄四肢浮腫醫人¶
不識便作水氣治之凡治水多用導水藥極虛人夫産¶
後既虚又以藥虚之是謂重虚徃徃多致夭枉但服小¶
調經散血行腫消則愈　陳無擇曰産後虚浮多端有¶
<pb:KR3e0078_WYG_070-15a>¶
自懐妊腫至産後不退者亦有産後失於將理外感寒¶
暑風濕内則喜怒憂驚血與氣搏留滯經絡氣分血分¶
不可不辨要當隨所因脈證治之宜得其情小調經散¶
治血分固效但力淺難慿不若吳茱萸湯枳术湯奪魂¶
散大調經散皆要藥也　又論曰夫産後勞傷血氣腠¶
理虚則為風邪所乗邪摶於氣不得宣越故令虚腫輕¶
浮是邪摶於氣氣腫也若皮膚如熟李狀則變為水腫¶
氣腫者發汗即愈水腫者利小便差也　潔古如産後¶
<pb:KR3e0078_WYG_070-15b>¶
風寒在表靣目四肢浮腫宜局方七聖丸白湯下日加¶
以利為度　如浮腫至膝喘𠻳加木香梹榔倍之謂氣¶
多也　如浮腫又頭痛昏冒加羌活川芎謂風多也¶
如只浮腫止七聖丸本方服　東垣中滿分消丸(雜病/脹滿)¶
用四物湯吞之　丹産後腫必用大補氣血為主少佐¶
以蒼术茯苓使水自利　薛前證若寒水侮土宜養脾¶
肺若氣虛浮腫宜益脾胃若水氣浮腫宜補中氣當參¶
雜證本門主治　一産婦飲食少思服消導之劑四肢¶
<pb:KR3e0078_WYG_070-16a>¶
浮腫余謂中氣不足朝用補中益氣湯夕用六君子湯¶
而愈後因怒腹脹誤服沉香化氣丸吐㵼不止飲食不¶
進小便不利肚腹四肢浮腫用金匱加減腎氣丸而愈¶
　一産婦泄㵼四肢靣目浮腫喘促惡寒余謂脾肺虚¶
寒用六君加薑桂而泄㵼愈用補中益氣而脾胃健¶
　杜張宣徽侍&KR0194;産後半月忽患浮腫急召産科醫治¶
經半月不差病勢轉劇召杜治之杜至曰諸醫作何病¶
張曰皆云水氣浮腫杜曰非也且水氣發咳𠻳小便澁¶
<pb:KR3e0078_WYG_070-16b>¶
是也今愛寵小便不澁不作咳𠻳惟手足寒乃血藏虚¶
氣塞不通流靣生浮腫遂用益血和氣藥治之旬日病¶
去七八經半月全愈所用之藥乃靈苑方牡丹散也其¶
方云治血藏風虛冷今産科家多用此藥治産後諸痛¶
如神更名損金湯者是也(牡丹散/見血暈)　一婦産後四肢浮¶
腫寒熱徃來葢因敗血流入經絡滲入四肢氣喘咳𠻳¶
胸膈不利口吐酸水兩脇疼痛遂用旋覆花湯㣲汗漸¶
觧頻服小調經用澤蘭梗煎湯調下腫氣漸消¶
<pb:KR3e0078_WYG_070-17a>¶
大調經散　治産後腫滿喘急煩渴小便不利(方見産/後寒熱)¶
小調經散¶
　　没藥　琥珀　桂心　芍藥　當歸(各一/錢)細辛¶
　　麝香(各半/錢)¶
　右七味為細末毎服半錢薑汁温酒各少許調停服¶
治産後遍身青腫疼痛及産後血水疾(出婦人/經騐方)¶
　　乾漆　大麥蘖(等/分)¶
　右二味各為細末以新瓦罐子中鋪一重麥蘖一重¶
<pb:KR3e0078_WYG_070-17b>¶
　乾漆如此填滿用鹽泥固濟火煆通赤放冷研為散¶
　但是産後諸疾熱酒調下二錢¶
經云産後肌浮柑皮酒服(橘皮為末每/服二錢酒調)¶
白术湯　治心腹堅大如盤邊如旋盤水飲所作名曰¶
　氣分¶
　　枳實(一兩/半)白术(三/兩)¶
　右二味㕮咀毎服四錢水一盞半煎至七分去滓温¶
　服腹中耎即當散也¶
<pb:KR3e0078_WYG_070-18a>¶
丹婦人産後浮腫小便少口渴惡寒無力脈皆沉此體¶
　虚而有濕熱之積必上焦滿悶宜補中導水行氣可¶
　也¶
　　白术(二兩/半)陳皮(一/兩)川芎(半/兩)木通(六/錢)茯苓(三/錢)¶
　右五味用水煎下與㸃丸二十五粒(黄芩為未粥丸/名與㸃丸亦名)¶
　(清金/丸)¶
奪魂散　治産後虚腫喘促利小便則愈¶
　　生薑(三兩/取汁)白麫(三/兩)大半夏(七/枚)¶
<pb:KR3e0078_WYG_070-18b>¶
　右三味以生薑汁搜麫褁半夏為七餅子煨焦熟為¶
　末水調一盞小便利為効¶
張氏方治産後血虚風腫水腫¶
　　澤蘭葉　防己(等/分)¶
　右二味為末毎服二錢温酒調下不飲者醋湯調亦¶
　可¶
漢防己散(此藥虚/人戒服)¶
　　漢防己　豬苓　枳殻　桑白皮(各一/兩)商陸　甘¶
<pb:KR3e0078_WYG_070-19a>¶
　　草(各七/錢半)¶
　右六味為粗末毎服四錢水一盞半薑三片煎至七¶
　分去滓空心温服¶
七聖丸(雜病大/便不通)¶
加減吳茱茰湯　治婦人臟氣本虚宿挾風冷胸膈滿¶
　痛腹脇絞刺嘔吐惡心飲食減少身靣虚浮惡寒戰¶
　慄或泄瀉不止少氣羸困及因生産藏氣暴虚邪冷¶
　内勝宿疾轉增¶
<pb:KR3e0078_WYG_070-19b>¶
　　吳茱萸(一兩/半)苦梗　乾薑　甘草　麥門冬　防¶
　　風　半夏　細辛　當歸　赤茯苓　牡丹皮¶
　　桂心(各半/兩)¶
　右十二味為粗未毎服四錢水一盞半煎至七分去¶
　滓食前熱服¶
金匱加減腎氣丸(方見雜/病水腫)¶
加味八物湯　治産後遍身浮腫氣急潮熱¶
　　人參　白茯苓　熟地黄　小蘹香(各三/錢)白术¶
<pb:KR3e0078_WYG_070-20a>¶
　　川芎(各四/錢)當歸　白芍藥　香附子(各五/錢)甘草¶
　　黄苓　柴胡(各一/錢)¶
　右十二味剉散分作六七服水一鍾半薑三片煎至¶
　七分空心熱服盡此藥方服調經丸　若肚痛加延¶
　胡索乾漆枳殻(各三/錢)　若嘔吐惡心加良薑砂仁(各/二)¶
　(錢/)　若手足麻痺加肉桂(一錢/半)　若咳𠻳加五味子¶
　欵冬花杏仁¶
　　　積聚(血瘕即兒/枕宜參看)¶
<pb:KR3e0078_WYG_070-20b>¶
大夫積者隂氣也五臟所生聚者陽氣也六腑所成皆¶
由飲食不節寒熱不調致五臟之氣積六腑之氣聚積¶
者痛不離其部聚者其痛無有常處所以然者積為隂¶
氣隂性沉伏故痛不離其部聚為陽氣陽性浮動故痛¶
無常處産後血氣傷於臟腑臟腑虚弱為風冷所乗摶¶
于臟腑與血氣相結故成積聚癥塊也　薛前證乃真¶
氣虧損邪氣乗之况産後得之尤當固真氣為主若求¶
旦夕之効而攻其邪則速其危矣當參前雜證積聚諸¶
<pb:KR3e0078_WYG_070-21a>¶
方論治之　一産婦腹中似有一塊或時作痛而轉動¶
按之不痛靣色痿黄痛則皎白脈浮而濇余謂此肝氣¶
虚而血弱也不信乃用破血行氣痛益甚轉動無常又¶
認以為血鼈專用破血驅逐之藥痛攻兩脇肚腹尤甚¶
益信為鼈確服下蟲等藥去血甚多形氣愈虚肢節間¶
各結小核隠於肉裏以為鼈子畏藥而走於外余曰肝¶
藏血而養諸筋此因肝血復損筋涸而攣結耳葢肢節¶
胸項皆屬肝膽部分養其脾土補金水以滋肝血則筋¶
<pb:KR3e0078_WYG_070-21b>¶
自舒遂用八珍湯逍遥散歸脾湯加減調治而愈　一¶
婦月經不調兩抝腫脹小便澁滯腹中一塊作痛或上¶
攻脇腹或下攻小腹發熱晡熱惡寒肌膚消痩飲食無¶
味殊類瘵證久而不愈余謂肝脾血氣虧損用八珍湯¶
逍遥散歸脾湯隨證五服而愈¶
大新産後有血與氣相摶而痛者謂之瘕瘕之言假也¶
謂其痛浮假無定處也此由夙有風冷血氣不治至産¶
血下則少故致此病也不急治則多成積結妨害月水¶
<pb:KR3e0078_WYG_070-22a>¶
輕則否澁重則不通也　薛前證乃寒邪乗客氣血壅¶
結此因氣病而血病也當補養胃氣調和月經寛緩静¶
養為善難經云任脈之病男子為七疝女子為瘕聚當¶
叅前後各論治之¶
丹南山婦人年三十八於九月二十三日月經行比前¶
過後十日得草藥以敗血海為下胎之謀有數滴血下¶
因此腹痛在小腹下有塊如碗大不可按湯熨則痛稍¶
定大小便抽痛小便澁大便略下少赤積垢食不進口¶
<pb:KR3e0078_WYG_070-22b>¶
略渴發熱此胃氣為草藥所敗加以受傷之血妄行而¶
不得洩所以為病也¶
　　砂仁　甘草(炙/)川芎　黄芩(各三/分)滑石(一錢/半)牛膝¶
　　(二/錢)桃仁(七/粒)¶
　右七味水酒煎服¶
芍藥湯(保/命)治産後諸積不可攻宜養隂去熱其病自安¶
　　芍藥(一/斤)黄芩　茯苓(各六/兩)¶
　右三味剉散毎以半兩水煎温服日三¶
<pb:KR3e0078_WYG_070-23a>¶
丹産後消血塊¶
　　滑石(三/錢)没藥　血竭(各二/錢)¶
　右三味為細末醋糊丸如惡露不下以五靈脂為細¶
　末麵糊丸白术湯陳皮湯任下¶
又方消血塊¶
　　香附(童便/浸)桃仁(去皮留/尖等分)¶
　右二味為末醋糊丸¶
治血瘕作痛臍下脹滿或月經不行發熱體倦¶
<pb:KR3e0078_WYG_070-23b>¶
　　當歸(二/兩)桂心　芍藥(炒/)血竭　蒲黄(炒各一/兩半)延胡¶
　　索(炒一/兩)¶
　右六味為末毎服二錢空心熱酒調下¶
葛氏方(治證/同前)　桂心為末毎服一錢空心酒調下¶
産寳療血瘕痛無定處¶
　　童便(三/升)生地黄汁　生藕汁(各一/升)生薑汁(三/升)¶
　右先煎前三味約三分減二次下薑汁慢火煎如稀¶
　餳毎服取一合暖酒調下¶
<pb:KR3e0078_WYG_070-24a>¶
千金療血瘕¶
　　生乾地黄(一/兩)烏賊魚骨(二/兩)¶
　右二味為細末空心温酒調服二錢七¶
四神散　治産後瘀血不消積聚作塊心腹切痛¶
　　川芎　當歸(去/蘆)乾薑(炮/)赤芍藥(各等/分)¶
　右四味為細末毎服二錢食遠用温酒調服¶
桂心丸　治産後血氣不散積聚成塊上攻心腹或成¶
　寒熱四肢羸痩煩疼¶
<pb:KR3e0078_WYG_070-24b>¶
　　桂心　當歸　赤芍藥　牡丹皮　没藥　㯽榔¶
　　(各半/兩)青皮　乾漆(炒烟盡各/七錢半)大黄　桃仁(去皮/尖)三¶
　　稜(煨/)𤣥胡索　鼈甲(酥/炙)厚朴(製各/一兩)¶
　右十四味為細末煉蜜和丸梧子大毎服三四十丸食¶
　前用温酒送下¶
　　　霍亂¶
大産後霍亂氣血俱傷臟腑虚損或飲食不消觸冒風¶
冷所致隂陽不順清濁相干氣亂于腸胃之間真邪相¶
<pb:KR3e0078_WYG_070-25a>¶
摶冷熱不調上吐下痢故曰霍亂也經曰渴而飲水者¶
五苓散寒多不飲水者理中丸大段虚冷者加附子來¶
復丹亦妙　薛一産婦停食霍亂用藿香正氣散之類¶
已愈後胸腹膨脹飲食稍過即嘔吐或作㵼余謂此脾¶
胃俱虚用六君子湯加木香治之漸愈後因飲食失調¶
兼恚怒患霍亂胸腹大痛手足逆冷用附子散又用八¶
味丸以補土母而康設泥痛無補法而用辛散或用平¶
補之劑必致不起　一産婦吐瀉嚥酸靣目浮腫此脾¶
<pb:KR3e0078_WYG_070-25b>¶
氣虚寒先用六君加炮薑為主佐以越鞠丸而嚥酸愈¶
又用補中益氣加茯苓半夏而脾胃康¶
白术散　治産後霍亂吐痢腹痛煩渴手足逆冷¶
　　白术　橘紅　麥門冬(去/心)乾薑　人參(各一/兩)甘草¶
　　(半/兩)¶
　右六味為粗末毎服四錢水一盞生薑五片煎去滓¶
　温服¶
温中散　治産後霍亂吐瀉不止¶
<pb:KR3e0078_WYG_070-26a>¶
　　人參　白术　當歸　草豆蔲仁　乾薑(各一/兩)厚¶
　　朴(各兩/半製)¶
　右六味為粗末毎服三錢水煎服¶
附子散　療産後霍亂不止手足逆冷¶
　　附子(炮/)白术　當歸　吳茱萸(洗/)桂心　人參¶
　　丁香　橘紅　甘草(各半/兩)¶
　右九味為細末毎服二錢粥飲調下不拘時¶
髙良薑散　治産後霍亂吐利腹中㽲痛¶
<pb:KR3e0078_WYG_070-26b>¶
　　良薑　當歸　草豆䓻仁¶
　石三味等分為細末毎服二錢用粥飲調下¶
　右二方非真寒不可用¶
局方參苓白术散　療産後霍亂吐利身熱帶渴者良¶
　(方見雜/病泄瀉)¶
若吐逆不受湯藥以伏龍肝細末三錢米湯調下即受¶
餘詳雜病霍亂門¶
　　　嘔吐¶
<pb:KR3e0078_WYG_070-27a>¶
大夫胃為水穀之海水穀之精以為血氣榮潤臟腑因¶
産則臟腑傷動有時而氣獨盛者則氣乗腸胃腸胃燥¶
澁其氣則逆故嘔逆不下食也　薛前證若因飲食過¶
時用四君子湯飲食過多用六君子湯飲食過時而兼¶
勞役用補中益氣若因飲食停滯用人參養胃湯脾胃¶
氣虚用六君子湯胃氣虚寒加炮薑木香寒水侮土用¶
益黄散肝木侮脾土用六君加升麻柴胡命門火衰不¶
能生土用八味丸嘔吐泄㵼手足俱冷或肚腹作痛乃¶
<pb:KR3e0078_WYG_070-27b>¶
陽氣虚寒急用附子理中湯多有生者　一産婦朝吐¶
痰夜發熱晝夜無寐或用清痰降火肌體日痩飲食日¶
少前證愈甚余曰早間吐痰脾氣虚也夜間發熱肝血¶
虚也晝夜無寐脾血耗也遂用六君子湯加味逍遥散¶
加味歸脾湯以次調理而痊¶
開胃散　治産後胃氣不和嘔吐不止全不納食宜服¶
　此¶
　　訶子肉(一兩/半)人參(一/兩)甘草(半/兩)¶
<pb:KR3e0078_WYG_070-28a>¶
　右三味為細末别以半夏半分生薑一分薤白二七¶
　莖水一大盞煎至六分去滓分為兩服¶
療産後嘔逆不止(鄧知/縣傳)¶
　　橘紅(一/兩)半夏麯　甘草(各半/兩)藿香(三/兩)¶
　右四味為細末毎服二錢水一盞半薑三片煎至六¶
　分温服無時¶
治産後更無他疾但多嘔逆不能食¶
　　白术(一兩二/錢半)生薑(一兩/半)¶
<pb:KR3e0078_WYG_070-28b>¶
　右二味細切酒水各二升煎取一升分三服¶
産後嘔逆不已四君子湯加陳皮半夏藿香砂仁¶
石蓮散　治産後咳逆嘔吐心怔目暈¶
　　石蓮子(去殻一/兩半)白茯苓(一/兩)丁香(五/錢)¶
　右三味為細末米飲調服三錢無時¶
内熱嘔吐服前藥不効者以枇杷葉(去毛/蜜炙)茅根各五錢¶
　煎濃湯入蘆根汁半盞和匀服¶
　　　吃逆¶
<pb:KR3e0078_WYG_070-29a>¶
大夫肺主氣五臟六腑俱禀於氣産後則氣血傷臟腑¶
皆損而風冷摶於氣氣於逆上而又脾虚聚冷胃中伏¶
寒因食熱物冷熱氣相衝擊使氣厥而不順則吃逆也¶
脾者主中焦為三焦之關五臟之倉廩貯積水榖若隂¶
陽氣虚使榮衞氣厥逆則致生斯病也經云吃噫者胃¶
寒所生服藥無効者灸期門三壯必愈期門穴乃胃之¶
大絡　薛前證屬胃氣虚寒之惡候如用後方未應急¶
投參附湯亦有復生者¶
<pb:KR3e0078_WYG_070-29b>¶
參附湯(見前/自汗)¶
丁香散　治産後心煩咳噫不止¶
　　丁香　白豆蔲仁(各半/兩)伏龍肝(一/兩)¶
　右三味為細末煎桃仁吳茱萸湯調下一錢如人行¶
　五里再服¶
石蓮散(見嘔/吐)¶
産寳療産後吃逆三日不止欲死方¶
　　桂心(半/兩)薑汁(三/合)¶
<pb:KR3e0078_WYG_070-30a>¶
　右二味同煎取二合以大火炙手摩背熱時塗藥汁¶
　盡妙¶
治産後吃逆方　用乾柿一枚切碎以水一盞煎至六¶
　分熱呷之¶
又方　古壁鏡窠三四個水一小盞煎至半小盞熱服¶
羌活散(靈/苑)治吃逆¶
　　羌活　附子(炮/)蘹香(炒各/半兩)木香　白薑(炮各二/錢半)¶
　右五味為末毎服二錢水一盞鹽一捻煎十數沸熱¶
<pb:KR3e0078_WYG_070-30b>¶
　服一服止¶
補遺治産後吃逆橘皮湯及大小橘皮湯皆効　右諸¶
　方當審寒熱虛實用之如寒者宜丁香薑桂熱者宜¶
　乾柿竹茹實者宜香附橘皮虚者宜人參甚則附子¶
　佐之誤施則有噬臍之悔慎之¶
　　　咳𠻳¶
大夫肺者主氣因産後血虚肺經一感㣲邪便成咳𠻳¶
或風或熱或寒或濕皆令人咳𠻳也若産後喫鹽太早¶
<pb:KR3e0078_WYG_070-31a>¶
而咳𠻳者難治　産後血氣不通咳𠻳者何答曰産後¶
咳𠻳多因食熱麵壅納或熱病或有氣塊發時衝心痛¶
氣急咳𠻳四肢寒熱心悶口乾或時煩躁睡夢驚悸氣¶
虚肢體無力宜服局方黑神散五積散加棗煎服　薛¶
産後咳𠻳或因隂血耗損或因肺氣虧傷或隂火上炎¶
或風寒所感主治之法若隂血虚者用芎歸熟地參术¶
肺氣傷者用四君芎歸桔梗隂火上炎者六味地黄加¶
參术風寒所感者補中益氣加桔梗紫蘇若瘀血入肺¶
<pb:KR3e0078_WYG_070-31b>¶
發喘急用二味參蘇飲多有得生者若兼口鼻起黑或¶
鼻出血急用前飲亦有得生者然而所患悉因胃氣不¶
足葢胃為五臟之根本人身之根蒂胃氣一虚五臟失¶
所百病生焉但患者多謂腠理不密所致殊不知肺屬¶
辛金生於已土亦因土虚不能生金而腠理不密外邪¶
所感其隂火上炎亦壯土金生腎水以制火為善若逕¶
治其病則誤矣　一産婦咳𠻳聲重鼻塞流涕此風疾¶
所感用參蘇飲一鍾頓愈六七乃與補中益氣加桔梗¶
<pb:KR3e0078_WYG_070-32a>¶
茯苓半夏一劑而痊又與六君加黄茋以實其腠理而¶
安　一産婦咳𠻳痰盛靣赤口乾内熱晡熱徹作無時¶
此隂火上炎當補脾腎遂用補中益氣湯六味地黄丸¶
而愈　一産婦咳而腹滿不食涕唾靣腫氣逆此病在¶
胃闗於肺用異功散而愈¶
旋復湯(即旋復花湯見喘/  有汗者去麻黄)¶
知母飲　治産後惡露上攻流入於肺經咳𠻳宜服此¶
　藥若傷風痰𠻳却以尋常傷風藥主治(一名二/母散)¶
<pb:KR3e0078_WYG_070-32b>¶
　　知母　貝母　白茯苓　人參(各二/錢)桃仁　杏仁¶
　　(並生去皮/尖各一錢)¶
　右六味作一服水二鍾煎至一鍾食後服¶
集驗療産後感風傷寒咳𠻳多痰唾粘¶
　　甘草　苦梗(各一/兩半)欵冬花(一/兩)生麥門冬　生地黄¶
　　(各三/兩)蔥白(一/握)豉(二/合)　舊方無蔥白與豉¶
　右七味㕮咀水二升煮取八合去滓食後分兩服¶
經効療咳𠻳多痰唾粘氣急¶
<pb:KR3e0078_WYG_070-33a>¶
　　前胡　五味子　紫苑　貝母(各一/兩半)桑白皮　茯¶
　　苓(各二/兩)淡竹葉(二十/片)¶
　右七味㕮咀水二升煎取八合去滓食後分兩服¶
療産後咳𠻳氣喘¶
　　百部根　苦梗(各六/分)桑白皮(二十/分)乾百合　赤茯¶
　　苓(各八/分)¶
　右五味㕮咀水二升煮取七合去滓食後分兩服¶
自製噙化丸(見前雜/病咳𠻳)¶
<pb:KR3e0078_WYG_070-33b>¶
　　　喘¶
婁産後喘極危多死也　郭産後喉中氣急喘促者何¶
答曰榮者血也衞者氣也榮行脈中衞行脈外相隨上¶
下謂之榮衞因産所下過多榮血暴竭衞氣無主獨聚¶
肺中故令喘也此名孤陽絶隂為難治若惡露不快敗¶
血停凝上熏於肺亦令喘急但服奪命丹(胞衣/不下)血去喘¶
自定　陳無擇評曰産後喘急固可畏若是敗血上熏¶
於肺猶可責効奪命丹若感風寒或因憂怒飲食鹹冷¶
<pb:KR3e0078_WYG_070-34a>¶
等奪命丹未可均濟况孤陽絶隂乎若榮血暴絶宜大¶
料煮芎藭湯亦可救傷風寒宜旋覆花湯性理欝發宜¶
小調經散用桑白皮杏仁煎湯調下傷食宜服見睍丸¶
五積散芎藭湯　薛前證若脾肺氣虚弱用六君桔梗¶
若兼外邪更加紫蘇若中氣虚寒用補中益氣加炮薑¶
肉桂若陽氣虚脫更加附子若瘀血入肺急用二味參¶
蘇飲　一産婦喘促自汗手足俱冷常以手䕶臍腹此¶
陽氣虚脱用參附湯四劑而愈浦江吳輝妻孕時足腫¶
<pb:KR3e0078_WYG_070-34b>¶
七月初旬産後二月洗浴即氣喘但坐不得卧者五箇¶
月惡風得暖稍寛兩闗脈動尺寸皆虚百藥不効用牡¶
丹皮桃仁桂枝茯苓乾薑枳殻厚朴桑白皮紫蘇五味¶
𤓰蔞仁煎湯服之即寛二三服卧其痰如失葢作汚血¶
感寒治之也¶
血竭散　治産後敗血衝心胸滿上喘命在須臾宜服¶
　　真血竭(如無紫/礦代)没藥¶
　右二味等分研細頻篩再研取盡為度毎服二錢用¶
<pb:KR3e0078_WYG_070-35a>¶
　童便合好酒半大盞煎一沸温調下方産下一服上¶
　床良久再服其惡血自循經下行更不衝上免生百¶
　病¶
雲岐參蘇飲　治産後血入於肺靣黑發喘欲死者¶
　　人參(一兩/為末)蘇木(二/兩)¶
　右二味以水兩碗煮取蘇木一碗以下去渣調參末¶
　隨時加減服神効¶
旋覆花湯　治産後傷風寒喘咳𠻳痰涎壅盛坐卧不¶
<pb:KR3e0078_WYG_070-35b>¶
　寧¶
　　旋覆花　赤芍藥　荆芥穗　半夏麯　前胡¶
　　甘草(炙/)　茯苓　五味子　杏仁(去皮尖/麩炒)麻黄(各/等)¶
　　(分/)　一方芍藥茯苓多一倍¶
　右十味㕮咀毎服四錢水一盞半生薑三片棗一枚¶
　煎至七分去滓食前温服(有汗者/不宜服)¶
若傷鹹冷飲食而喘者宜見睍丸(見前/痞悶)¶
五味子湯　治産後喘促脈伏而厥¶
<pb:KR3e0078_WYG_070-36a>¶
　　五味子(杵/炒)人參　杏仁(各二/錢)麥門冬(去/心)陳皮(各一/錢)¶
　右五味薑三片棗二枚水煎服¶
大補湯　治産後百日外靣青浮腫唇白氣急有汗乃¶
　大虚之證急宜服此¶
　　當歸頭　大川芎　大白术　白芍藥　白茯苓¶
　　人參(多/)黄茋(多/)五味子　熟地黄　乾薑(上/下)甘草¶
　　(少/)¶
　右十一味剉散水煎服此二貼不退即加川烏木香¶
<pb:KR3e0078_WYG_070-36b>¶
　另磨入服　有㵼加訶子肉豆䓻粟殻¶
　　　鼻衂¶
郭産後口鼻黑氣起及鼻衂者何答曰陽明者經脈之¶
海起於鼻交頞中還出頰口交人中左之右右之左産¶
後氣虚血散榮衞不理散亂入於諸經却還不得故令¶
口鼻黑氣起及變鼻衂此緣産後虚熱變生此證胃絶¶
肺敗不可治　經驗方云急取緋線一條并産婦頂心¶
髪兩條緊紥中指節上即止無藥可治亦禳厭之一端¶
<pb:KR3e0078_WYG_070-37a>¶
也　薛按胃脈俠口繞承漿葢鼻凖屬脾土鼻孔屬肺¶
金誠胃虚肺損氣脱血死之證急用二味參蘇飲加附¶
子五錢亦有得生者　汪一婦産後血逆上行鼻衂口¶
乾心躁舌黑葢因瘀血上升遂用益母丸二丸童便化¶
下鼻衂漸止下血漸通¶
　　　血崩¶
陳産後血崩者何答曰産卧傷耗經脈未得平復勞役¶
損動致血暴崩淋瀝不止或因酸鹹不節傷蠧榮衞衰¶
<pb:KR3e0078_WYG_070-37b>¶
弱亦變崩中若小腹滿痛肝經已壊為難治急服固經¶
丸以止之　陳無擇評曰血崩不是輕病况産後有此¶
是謂重傷恐不止鹹酸不節而能致之多因驚憂恚怒¶
臟氣不平或産後服斷血藥早致惡血不消欝滿作堅¶
亦成崩中固經丸自難責効不若大料煮芎藭湯加芍¶
藥候定續次隨證諸藥治之為得　薛前證若血滯小¶
腹脹滿用失笑散血少小腹虚痞芎藭湯肝火血妄行¶
加味逍遥散脾欝不綂血加味歸脾湯脾氣虚不攝血¶
<pb:KR3e0078_WYG_070-38a>¶
補中益氣湯厚味積熱傷血清胃散加槐花風熱相摶¶
傷血四君子防風枳殻　一産婦血崩小腹脹痛用破¶
氣行血之劑其崩如湧四肢不收惡寒嘔吐大便頻瀉¶
余用六君加炮黑乾薑四劑稍愈又以十全大補三十¶
餘劑而痊　一産婦血崩因怒其血如湧仆地口噤目¶
斜手足抽搐此肝經血耗生風余用六味丸料一劑諸¶
證悉退但食少晡熱佐以四君柴胡牡丹皮而愈¶
固經丸¶
<pb:KR3e0078_WYG_070-38b>¶
　　艾葉　赤石脂(煅/)補骨脂(炒/)木賊(各半/兩)附子(一枚/炮)¶
　右五味為末陳米飯和丸如梧子大毎服二十丸食¶
　前温酒下米飲亦可¶
芎藭湯加芍藥方¶
　　芎藭當歸　芍藥(各等/分)¶
　右三味㕮咀毎服四錢水一盞半煎至七分去滓熱¶
　服無時¶
熟乾地黄散　治産後崩中頭目旋運神思昏迷四肢¶
<pb:KR3e0078_WYG_070-39a>¶
　煩亂不知人事¶
　　熟乾地黄　伏龍肝　黄茋　赤石脂(各一/兩)阿膠¶
　　　甘草　白术　艾葉(炒/)川芎　人參(各半/兩)當歸¶
　　(七錢/半)¶
　右十一味㕮咀毎服四錢水一盞半薑三片煎至七¶
　分去滓温服¶
白芍藥散　治産後崩中下血淋瀝不絶黄痩虚損¶
　　白芍藥　牡蠣　乾薑　熟乾地黄　桂心　黄¶
<pb:KR3e0078_WYG_070-39b>¶
　　耆　烏賊魚骨　鹿角膠　龍骨(各一/兩)¶
　右九味為末毎服二錢食前温酒下¶
又方¶
　　赤石脂　熟地黄(各一/兩)鹿茸　牡蠣　當歸(各半/兩)¶
　右五味為細末食前以粥飲調下二錢¶
阿膠丸　治産後崩中下血不止虚羸無力¶
　　阿膠　赤石脂(各一/兩)續斷　川芎　當歸　甘草¶
　　　丹參(各一/兩)龍骨　鹿茸(酥/炙)烏賊魚骨　鼈甲(炙/各)¶
<pb:KR3e0078_WYG_070-40a>¶
　　(二兩共/為細末)¶
　右十一味煉蜜丸妬梧桐子大空心温酒下二三十¶
　丸¶
菖蒲酒　治産後崩中下血不止¶
　　菖蒲(一兩半/細剉)以酒二盞煮取一盞去滓分温三服¶
　食前¶
瑞蓮散　治産後惡血崩漏狀如泉水¶
　　瑞蓮(百枚燒/存性)棕櫚(燒存/性)當歸　桂心(各/兩)　鯉魚鱗¶
<pb:KR3e0078_WYG_070-40b>¶
　　(燒/)川芎(各七/錢半)㯽榔(二/枚)¶
　右七味為細末毎服三錢煨薑酒調下如未止更進¶
　一服或非時血崩無藥可治但進三服即止¶
補遺治産後血崩¶
　　香附子(炒赤/二兩)蓮蓬殻(五枚燒/存性)¶
　右二味為末米飲調下二錢¶
産後血崩素有熱者竒効四物湯良(方見/血崩)¶
　　　月水不調¶
<pb:KR3e0078_WYG_070-41a>¶
大産後月水不調者由産傷動血氣虚損未復而風邪¶
冷熱之氣客於經絡乍冷乍熱冷則血結熱則血消故¶
令血或多或少或在月前或在月後故名不調也　薛¶
前證若過期而作痛者氣血俱虚也八珍加柴胡丹皮¶
不及期而來血熱也四物山梔柴胡將來而作痛者血¶
實也四物加桃仁紅花過期而來者血虚也四物加參¶
术紫黑成塊者血熱也四物加炒梔炒連丹皮作痛而¶
色淡者痰多也四物合二陳治當臨證制宜　一産婦¶
<pb:KR3e0078_WYG_070-41b>¶
月經不調内熱燥渴服寒凉之劑血更如崩腹脹寒熱¶
作嘔少食用六君子二十餘劑諸病悉愈以加味逍遥¶
散調理而安¶
琥珀散　治産後經脈不調四肢煩疼飲食全少日漸¶
　羸痩¶
　　琥珀　牛膝　生乾地黄　當歸(各一/兩)桃仁　赤¶
　　芍藥(各半/兩)¶
　右六味為粗末毎服三錢水一盞薑三片煎至六分¶
<pb:KR3e0078_WYG_070-42a>¶
　去滓服¶
薑黄丸　治産後虚乏不足胸心短氣腹内緊急腰背¶
　疼痛月水不調食少煩渴四肢無力¶
　　薑黄　當歸　熟地黄　牡丹皮　厚朴(製/)桂心¶
　　　川芎　續斷　桃仁　白术(各一/兩)赤芍藥　木¶
　　香(各七/錢半)羚羊角屑(二錢/半)¶
　右十三味為細末煉蜜丸如梧子大毎服三十丸食¶
　前温酒下¶
<pb:KR3e0078_WYG_070-42b>¶
　　　月水不通¶
大夫産傷動於血氣其後虚損未復而為風冷所傷血¶
之為性得冷則凝結故風冷傷於經血結於胞絡之間¶
故令月水不通也凡血結月水不通則成血瘕水血相¶
併復遇脾胃衰弱肌肉虚者則為水腫也　婦人衝任¶
之脈為經絡之海皆起於胞内而手太陽小腸之經手¶
少隂心之經此二經上為乳汁下為月水若産後月水¶
不通者葢新産之後勞傷氣血或去血過多乳汁通行¶
<pb:KR3e0078_WYG_070-43a>¶
自是不通若乳子歳半或一歳之内而月經不行此是¶
常候即非病也何必通之諺云妳假是也若半嵗而行者¶
或四五箇月便經行者皆是少壯血盛之人注受極易¶
産乳必衆其子失乳必四肢尫羸肚大青筋頭大髪焦¶
好啖泥土病名無辜若經血有餘者不可以藥止之若¶
産後一二歳月經不通而無疾苦何必服藥或勞傷氣¶
血衝任脈虚氣血衰少而不能行者但服健脾胃資氣¶
血之藥自然通行若用牛膝紅花蘇木乾漆䖟蟲水蛭¶
<pb:KR3e0078_WYG_070-43b>¶
等藥以通之則為害滋大經水枯竭則無以滋養其能¶
行乎初虞世所謂譬猶索萬金於乞丐之手雖捶楚並¶
下而不可得也後之學者更宜詳審而療之　薛前證¶
脾胃虚弱用六君子湯若兼欝火傷脾用歸脾湯加丹¶
皮山梔若怒火傷血宜用四物合小柴胡氣血俱虚用¶
八珍牡丹皮仍參前論主之　一産婦月經年餘不通¶
内熱晡熱服分氣丸經行不止惡寒作渴食少倦怠胸¶
滿氣壅朝用加味逍遥散夕用四君子湯月許諸證稍¶
<pb:KR3e0078_WYG_070-44a>¶
愈佐以八珍湯兼服兩月而愈　以上三證宜於調經¶
門中參看通用¶
　　　瀉利¶
郭産後腹痛及瀉利者何答曰産後腸胃虚怯寒邪易¶
侵若未滿月飲冷當風乗虚襲留於肓膜散於腹脇故¶
腹痛作陣或如錐刀所刺流入大腸水榖不化洞泄腸¶
鳴或下赤白胠脇填脹或痛走不定急服調中湯立愈¶
若醫者以為積滯取之禍不旋踵謹之謹之　陳無擇¶
<pb:KR3e0078_WYG_070-44b>¶
評曰産後下痢非止一證當隨所因而調之既云飲冷¶
當風何所不至寒熱風濕本屬外因喜怒憂思還從内¶
性况勞逸飢飽皆能致病若其洞泄可服調中湯赤白¶
滯下非此能愈各隨門類别有正方　薛産後瀉痢或¶
因飲食傷損脾土或脾土虚不能消食當審而治之若¶
米食所傷用六君加榖蘖若麵食所傷用六君加麥蘖¶
若肉食所傷用六君加山查神麯凡兼嘔吐皆加藿香若¶
兼嚥酸或嘔吐用前藥送越鞠丸若肝木來侮脾土用¶
<pb:KR3e0078_WYG_070-45a>¶
六君加柴胡炮薑若寒水反來侮土用錢氏益黄散若¶
久㵼或元氣下陷兼補中益氣湯以升發陽氣若瀉痢¶
色黄乃脾土真氣宜加木香肉果若脾土虚寒當用六¶
君子加木香薑桂若脾腎虚寒用補中益氣及四神丸¶
若屬命門火衰而脾土虚寒用八味丸以補土母若小¶
便濇滯肢體漸腫或兼喘咳用金匱腎氣丸以補脾腎¶
利水道若胃氣虚弱而四肢浮腫治須補胃為主若久¶
而不愈或非飲食所傷而致乃屬腎氣虧損葢胞胎主¶
<pb:KR3e0078_WYG_070-45b>¶
於任而繫於腎况九月十月乃腎與膀胱所養必用四¶
神六味八味三藥以補腎若用分利導水之劑是虚其¶
虚也　一産婦瀉痢發熱作渴吐痰甚多肌體消痩飲¶
食少思或胸膈痞滿或小腹脹墜年餘矣余以為脾胃¶
瀉朝用二神丸夕用六君子三月餘而痊　一婦産後¶
泄瀉兼嘔吐嚥酸靣目浮腫此脾氣虚寒先用六君加¶
炮薑為主佐以越鞠九而嚥酸愈又用補中益氣加茯¶
苓半夏而脾胃康　一産婦瀉利年餘形體骨立内熱¶
<pb:KR3e0078_WYG_070-46a>¶
晡熱自汗盗汗口舌糜爛日吐痰三碗許服脈洪大重按全¶
無此命門火衰脾土虚寒而假熱吐痰者乃脾虚不能¶
綂攝歸源也用八味丸補火以生土用補中益氣湯兼¶
補肺金而脾胃健　一産婦腹痛後重去利無度形體¶
倦怠飲食不進與死為鄰此脾腎俱虚用四神丸十全¶
大補湯而愈但飲食難化肢體倦怠用補中益氣湯而¶
康　一婦人五月患痢日夜無度小腹墜痛發熱惡寒¶
用六君子湯送香連丸二服漸愈仍以前湯送四神丸¶
<pb:KR3e0078_WYG_070-46b>¶
四服全愈至七月終怠惰嗜卧四肢不收體重節痛口¶
舌乾燥飲食無味大便不實小便頻數洒淅惡寒悽慘¶
不樂此肺之脾胃俱虚而陽氣寒不伸也用升麻益胃¶
湯而痊　汪石山治一婦産後滑泄勺水粒米弗容時¶
即泄下如此半月餘衆皆危之或用五苓散平胃散病¶
益甚汪診之脈皆濡緩而弱曰此産中勞力以傷其胃¶
也若用湯藥愈滋胃濕非所宜也令以參苓白术散除¶
砂仁加陳皮肉豆蔲煎薑棗湯煎服旬餘而安¶
<pb:KR3e0078_WYG_070-47a>¶
丹治産後泄瀉惡露不行此餘血滲入大腸為瀉洞泄¶
不禁下青白黑色用荆芥大者四五穗於盞内燒灰不¶
得犯油火入麝香研湯三呷調下此藥雖㣲能治大病¶
(方名的/竒散)¶
産後泄方¶
　　茯苓　川芎　黄芩　白术　乾薑　滑石　陳¶
　　皮　芍藥(炒各/等分)¶
　右八味水煎服之¶
<pb:KR3e0078_WYG_070-47b>¶
調中湯¶
　　高良薑　當歸　桂心　芍藥　附子(炮/)川芎(各/一)¶
　　(兩/)甘草(半/兩)¶
　右七味為粗未毎服三錢匕水三盞煎至一盞去滓¶
　熱服¶
　右方惟寒中洞泄者宜之其腸胃有熱者當服黄連¶
　而愈如如金丸香連丸之類若戊巳丸固腸丸四神¶
　丸五味子丸之類皆産後大便不實必用之藥已詳¶
<pb:KR3e0078_WYG_070-48a>¶
　載雜病及前泄瀉門中兹不贅引¶
　　　赤白痢¶
大産後痢疾者由産勞傷臟腑不足日月未滿虚乏未¶
復或勞動太早或誤食生冷若行起太早則外傷風冷¶
乗虚入於腸胃若誤食生冷難化之物傷於脾胃皆令¶
洞泄水瀉甚者變為痢也若血滲入大腸則為血痢難¶
治世謂之産子痢也得冷則白或如魚腦得熱則赤黄¶
或為驟血若冷熱相摶則下痢赤白或濃血相雜若下¶
<pb:KR3e0078_WYG_070-48b>¶
痢青色則極冷也若飲食不進便利無常日夜無度産¶
後本虚更加久痢不止無力痩乏愈見羸弱謂之虚羸¶
下痢又有産後氣宇不順而下痢赤白謂之氣痢治之¶
之法熱則凉之冷則温之冷熱相摶則調之滑者澁之¶
虚羸者補之水穀不分者當利小便若産婦性情執著¶
不能寛解須當順其氣未有不安者也　薛前證白屬¶
氣分而赤屬血分也其論詳見瀉利　一産婦食雞子¶
腹中作痛靣色青黄服平胃二陳更下痢腹脹用流氣¶
<pb:KR3e0078_WYG_070-49a>¶
飲子又小腹一塊不時上攻飲食愈少此脾胃虚寒肝¶
木尅侮所致用補中益氣加木香吳茱茰漸愈又用八珍¶
大補兼服調理尋愈　一婦産後痢未至月滿因食冷¶
物及酒冷熱與血攻擊滯下純血纒墜極痛其脈大無¶
力口乾用黄芩芍藥湯三服而安¶
熊治産後赤白痢證用四君子湯加黄耆粟殻神効¶
雲救急散　治産後赤白痢腹中絞痛¶
　　芍藥　阿膠　艾葉　熟地黄(各一/兩)甘草　當歸¶
<pb:KR3e0078_WYG_070-49b>¶
　　(各三/兩)¶
　右六味㕮咀水煎分二服空心飲¶
大當歸芍藥散　治妊娠腹中絞痛心下急痛及療産¶
　後血暈崩中久痢(方見/血崩)¶
療妊娠血痢用阿膠二兩以酒一升半煮一升頓服¶
産後諸痢煮薤白食之　又方羊腎脂炒薤白空心食¶
　之甚佳¶
經治産後胎前痢疾敗龜甲一枚米醋炙研為末醋湯¶
<pb:KR3e0078_WYG_070-50a>¶
　調下(丹溪云龜甲大/補隂治勞倦)¶
丹婦人患墮胎後膈滿食少痢不止脈虚左手尤甚¶
　　滑石　白芍藥(炒/)蒼术(各五/錢)白术(二錢/五分)訶子(二錢/煨)¶
　　　乾薑(四/錢)茯苓(一/錢)¶
　右七味為細未調下保和丸四五十粒¶
雲産後血痢臍腹疼痛四物湯加槐花黄連御米殻等¶
　藥¶
黄連丸　治産後赤白痢腹中攪痛不可忍¶
<pb:KR3e0078_WYG_070-50b>¶
　　黄連(四/兩)阿膠　蒲黄　梔子仁(各一/兩)當歸(二兩/半)黄¶
　　芩　黄蘖(各二/兩)¶
　右七味為末煉蜜丸如桐子大毎服六七十丸米飲¶
　吞下日三夜一¶
仲産後下痢虚極白頭翁加甘草阿膠湯主之(脈經作/熱痢重)¶
　(下新産/虚極者)¶
　　白頭翁　阿膠(各二/兩)黄連　黄蘖　秦皮(各三/兩)甘¶
　　草(二/兩)¶
<pb:KR3e0078_WYG_070-51a>¶
　右六味以水七升煮取二升半納膠令消盡温分三¶
　服¶
婦人臨産痢疾山梔不拘多少燒灰為細末空心温熟¶
　水調下一錢甚者不過五服¶
産後血痢小便不通臍腹疼痛用生馬齒莧搗汁二大¶
　合煎一沸下蜜一合調頓服¶
梅治産後血泄不禁餘血作痛兼塊桂心乾薑等分為¶
　末空心酒調服方寸匕¶
<pb:KR3e0078_WYG_070-51b>¶
大療産後痢日五十行者取木裹蛀蟲糞屑炒黄急以¶
　水沃之令稠稀得所服之即瘥¶
聖治産後諸痢方取蒼耳葉搗汁半盞日三四温服¶
渇産後下痢作渴者水穀之精化為血氣津液以養臟¶
腑臟腑虛燥故痢而渴若引飲則難止反溢水氣脾胃¶
既虚不能尅水水自流溢浸漬皮膚則令人腫但止其¶
渴痢則自瘥　薛前證若渴而不喜冷飲屬胃氣虚不¶
能生津液宜用七味白术散夜間發熱口渴屬腎水弱¶
<pb:KR3e0078_WYG_070-52a>¶
而不能潤宜用六味丸並佐以益氣湯以滋化源　一¶
産婦㵼痢發熱作渴吐痰肌體消痩飲食少思或胸膈¶
痞悶或小腹脹墜年餘矣余以為脾腎之㵼朝用二神¶
丸夕用六君子三月餘而痊　一産婦患前證形體倦¶
怠飲食不進與死為隣此脾胃俱虚也用四神丸十全¶
大補湯而愈¶
必効療産後痢而渴飲無度數¶
　　麥門冬(三/兩)烏梅(二十/箇)細剉水一升煮取七合細呷¶
<pb:KR3e0078_WYG_070-52b>¶
經効療産後久痢津液涸渴不止¶
　　龍骨(一錢/二分)厚朴　茯苓　黄茋　麥門冬　人參¶
　　(各八/分)生薑(六/分)大棗(十四箇/並細剉)¶
　右八味以水一大升煮取七合空心分兩服¶
療産後痢日久津液枯竭四肢浮腫口乾舌燥(古今/錄驗)¶
　　冬𤓰(一/枚)黄泥糊厚五寸煨爛熟去皮絞汁服之瘥¶
補遺人參白术散治産後痢津液竭渴不止(方見胎/前霍亂)¶
　　　大便秘澁¶
<pb:KR3e0078_WYG_070-53a>¶
郭産後大便秘澁者何答曰産卧水血俱下腸胃虚竭¶
津液不足是以大便秘澁不通也若過五六日腹中悶¶
脹者此乃燥屎在臟腑以其乾澁未能出耳宜服麻仁¶
丸以津潤之若誤以為有熱投之寒藥則陽消隂長變¶
證百出性命危矣　薛産後大便不通因去血過多大¶
腸乾涸或血虚火燥乾涸不可計其日期飲食數多用¶
藥通之潤之必待腹滿覺脹自欲去而不能者乃結在¶
直腸宜用豬膽汁潤之若服苦參藥潤通之傷中焦元¶
<pb:KR3e0078_WYG_070-53b>¶
氣或愈加難通或通而㵼不能止必成敗證若屬血虚¶
火燥用加味逍遥散氣血俱虛八珍湯慎不可用麻子¶
杏仁枳殻之類　一産婦大便不通七日矣飲食如常¶
腹中如故余曰飲食所入雖倍常數腹不滿脹用八珍¶
加桃仁杏仁至二十一日腹滿欲去用豬膽汁潤之先¶
去乾糞五七塊後皆常糞而安　一産婦大便八日不¶
通用通利之藥中脘作痛飲食甚少或云通則不痛痛¶
則不通乃用蜜導之大便不禁吃逆不食余曰此脾腎¶
<pb:KR3e0078_WYG_070-54a>¶
復傷用六君加吳茱肉果骨脂五味數劑喜其年壯而¶
愈不然多致不起　一産婦大便秘結小腹脹痛用大¶
黄等藥致吐㵼不食腹痛胸痞余用六君子加木香炮¶
薑治之而愈　一婦人大便秘澁諸藥不應苦不可言¶
令飲人乳而愈¶
麻仁丸¶
　　麻仁(研如/泥)枳殻　人參(各一/兩)大黄(半/兩)¶
　右四味為末煉蜜丸如梧桐子大空心温酒下二十¶
<pb:KR3e0078_WYG_070-54b>¶
　丸未通漸加丸數不可太過¶
　評曰産後不得利利者百無一生去血過多臟燥大¶
　便秘澁則固當滑之大黄似難輕用唯蔥涎調臘茶¶
　為丸復以臘茶下之必通(予常用局方四物湯以生/地黄易熟地黄加青皮去)¶
　(白煎服/甚効)¶
本事婦人産後有三種疾欝冒則多汗汗多則大便秘¶
故難於用藥惟麻子蘇子粥最為穏當用紫蘇子大麻¶
子二味各半合洗淨研極細用水再研取汁一盞分二¶
<pb:KR3e0078_WYG_070-55a>¶
次煮粥啜下此粥不唯産後可服大抵老人諸虚風秘¶
皆宜服之嘗有一人母年八十四忽爾腹痛頭疼惡心¶
不食召醫數十議皆用補脾進食治風清利頭目等藥¶
數日雖愈全不入食其家憂惶余辨説前藥皆誤矣此¶
證正是老人風秘臟腑壅滯聚於胸中則腹脹惡心不¶
思飲食又上至於顛則頭痛神不清也若臟腑流暢諸¶
疾悉去矣予令作此粥兩啜而氣泄先下結糞如胡椒¶
者十餘枚後漸得通利不用藥而自愈矣¶
<pb:KR3e0078_WYG_070-55b>¶
丹産後秘結不通膨滿者氣急坐卧俱難用大麥糵炒¶
黄為末酒下一合神効(出兵部/手集)¶
　　　大小便不通¶
大産後大小便不通者腸胃本挾於熱因産血水俱下¶
津液燥竭腸胃痞澁熱氣結於腸胃故令大小便不通¶
也　薛嘗治一産婦大小便不通諸藥不應將危矣令¶
飲牛乳一日稍通三日而痊人乳尤善¶
桃花散　治膀胱氣滯血澁大小便秘¶
<pb:KR3e0078_WYG_070-56a>¶
　　桃仁　葵子　滑石　㯽榔(各等/分)¶
　右四味為細末毎服二錢空心蔥白湯調下¶
療産後大小便不利下血¶
　　車前子　黄芩　蒲黄　牡蠣　生地黄　芍藥¶
　　(各一兩/五錢)¶
　右六味為細末空心米飲服方寸匕忌麵蒜¶
通氣散　治産後大小便不通亦可用封臍法(見前雜/證大便)¶
　(不/通)¶
<pb:KR3e0078_WYG_070-56b>¶
心治婦人産後忽小腹脹如蠱大小便不通氣海三里¶
闗元三隂交隂谷主之¶
　　　遺屎¶
薛産後遺屎若脾腎虚弱用還少丹仍以補中益氣湯¶
為主虚寒加肉豆蔲補骨脂或四神丸若脾腎虚寒用¶
八味丸兼四神丸仍佐以前二方¶
按産後遺屎乃腎氣不固宜五味子丸主之(雜病/泄瀉)　一¶
産婦大便不實飲食少思或侵晨遺屎此中氣虚寒脾¶
<pb:KR3e0078_WYG_070-57a>¶
腎不足用補中益氣送四神丸而痊　一産婦小便出¶
糞名大小腸交乃氣血俱虚失行常道先用六君子湯¶
二劑又用五苓散二劑而痊尋常腸交亦可用¶
廣濟療産後遺屎方¶
　取故燕窠中草燒為末以酒調下半盞亦治男子¶
集驗方　療産後遺糞亦治男子¶
　　礬石(枯/)牡蠣(煅各/等分)¶
　右二味為末酒服方寸匕日三服¶
<pb:KR3e0078_WYG_070-57b>¶
補遺療産後遺糞不知出時方¶
　　白歛　芍藥(各等分/為末)酒服方寸匕¶
補遺治産後遺糞不知覺可服固腸丸(方見前雜/症泄㵼條)¶
華佗云病人卧遺屎不覺者死¶
　　　淋閟¶
大産後諸淋因産有熱氣客於脬中内虚則起數熱則¶
小便澁痛故謂之淋　又有因産損氣虚則挾熱熱則¶
摶於血即流滲於胞中故血隨小便出而為血淋淋者¶
<pb:KR3e0078_WYG_070-58a>¶
淋瀝之謂也　三因論曰治諸産前後淋閟其法不同¶
産前當安胎産後當去血如其冷熱膏石氣淋等為治¶
則一但量其虚實而用之瞿麥蒲黄最是産後要藥唯¶
當尋究其所因則不失機要矣　薛按前證若&KR1864;胱虚¶
熱用六味丸若隂虚而陽無以化用滋隂腎氣丸葢土¶
生金金生水當滋化源也　一産婦小水淋瀝或時自¶
出用分利䧏火之劑二年不愈余以為肺腎之氣虚用¶
補中益氣湯六味地黄丸而痊¶
<pb:KR3e0078_WYG_070-58b>¶
茅根湯　治産後諸淋無問冷熱膏石氣結悉主之¶
　　白茅根(八/兩)瞿麥穗　白茯苓(各四/兩)葵子　人參(各/二)¶
　　(兩/)蒲黄　桃膠　滑石　甘草(各一/兩)紫貝(十枚/煅)石¶
　　首魚頭中石(二十/枚燒)¶
　右十一味剉散毎服四大錢水一盞半薑三片燈心¶
　二十莖煎至七分去滓温服亦可為末木通煎湯調¶
　下二錢如氣壅閉木通橘皮煎湯調下¶
滑石散(千/金)療産後淋¶
<pb:KR3e0078_WYG_070-59a>¶
　　滑石(一兩二/錢半研)通草　車前子　葵子(各一/兩)¶
　右四味為末以漿水調服方寸匕至二匕為妙¶
張不愚療産後小便不通淋閉方¶
　　陳皮(一兩去/白為末)　空心温酒調下二錢一服便通¶
療卒不得小便方¶
　　杏仁(十四枚/去皮尖)　右炒為末和飲頓服通¶
療産後淋小便痛及血淋¶
　　白茅根(五/兩)瞿麥　車前子(各二/兩)鯉魚齒(一百枚/為末)通¶
<pb:KR3e0078_WYG_070-59b>¶
　　草(三/兩)冬葵子(二/合)¶
　右六味水二升煮取一升入魚齒末空心服¶
治産後小便不通腹脹如鼔悶亂不醒葢緣未産之前¶
内積冷氣遂致産時尿胞運動不順用鹽於産臍中填¶
可與臍平却用蔥白剝去麄皮十餘根作一縳切作一¶
指厚安鹽上用大艾炷滿蔥餅子大小以火灸之覺熱¶
氣直入腹内即時便通神驗不可具述(出産/乳集)¶
　　　小便數¶
<pb:KR3e0078_WYG_070-60a>¶
大夫産後小便數者乃氣虚不能制故也　薛前證若¶
因穏婆不慎以致胞損而小便淋瀝者用八珍湯以補¶
氣血若因膀胱氣虚而小便頻數當補脾肺若膀胱隂¶
虚而小便淋瀝須補肺腎　一産婦小便頻數時復寒¶
戰乃屬脾肺虚弱用補中益氣湯加山茱山藥為主佐¶
以桑螵蛸散而愈後患發熱晡熱盗汗自汗月水不調¶
用加味逍遥散而安　一産婦患前證吐痰發熱日晡¶
作渴此&KR1864;胱隂虛用補中益氣湯以六味丸而愈又患¶
<pb:KR3e0078_WYG_070-60b>¶
痢後小便頻數手足俱冷屬陽氣虚寒用前湯及八味¶
丸而瘳¶
桑螵蛸散(千/金)治産後小便數及遺尿¶
　　桑螵蛸(三十/枚煨)鹿茸(酥/炙)黄茋(各三/兩)牡蠣(煨/)人參　厚¶
　　朴　赤石脂(各二/兩)¶
　右七味為末空心粥飲調下二錢(外臺無厚朴石/脂有甘草生薑)¶
括蔞湯(集/驗)療産後小便數兼渴¶
　　桑螵蛸　甘草(並/炙)黄連　生薑(各二/兩)括蔞根(三/兩)人¶
<pb:KR3e0078_WYG_070-61a>¶
　　參(三/兩)大棗(五十/枚)¶
　右七味細切用水七升煮二升半分三服忌豬肉冷¶
　水¶
補遺療産後小便數或遺尿　益智仁(為/末)米飲調服¶
　　　小便不禁¶
陳婦人産蓐産理不順致傷&KR1864;胱遺尿無時　丹嘗見¶
收生者不謹損破産婦尿脬致病淋瀝遂成廢疾一日¶
有徐婦年壯難産得此因思肌肉破傷在外者宜可補¶
<pb:KR3e0078_WYG_070-61b>¶
完胞雖在腹恐亦可治遂診其脈虛甚予曰難産之由¶
多是氣虚産後血氣尤虚試與峻補因以參茋為君芎¶
歸為臣桃仁陳皮黄茋茯苓為佐煎以豬羊胞中湯極¶
饑時飲之但劑小率用一兩至一月而安葢令氣血驟¶
長其胞自完恐稍緩亦難成功矣¶
喬町婦人産後尿不禁靣微浮略發熱于午後此膀胱¶
　為坐婆所傷¶
　　黄茋　歸身尾　芍藥(各一/錢半)白术(一/錢)人參　陳皮¶
<pb:KR3e0078_WYG_070-62a>¶
　　(各五/分)甘草(炙少/許)¶
　右七味水煎熱服之¶
薛前證若脾肺陽虚用補中益氣湯若肝腎隂虚用六¶
味地黄丸若肝腎之氣虚寒用八味地黄丸　一産婦¶
小便不禁二年不愈靣色或青赤或黄白此肝脾氣虚¶
血熱用加味逍遥散為主漸愈佐以六味地黄丸而痊¶
後因怒小便自遺大便不實左目頓緊靣色頓赤仍用¶
前散佐以六君子湯以清肝火生肝血培脾土而痊¶
<pb:KR3e0078_WYG_070-62b>¶
廣濟療産後小便不禁　鷄尾毛燒存性酒調下一匕¶
　日三服¶
千金治産後遺尿不知出¶
　　白薇　芍藥(各等/分)　為末酒服方寸匕日三¶
又方¶
　　桑螵蛸(半兩/炒)龍骨(一/兩)　為末食前粥飲調下二錢¶
固脬散　治婦人臨産時傷手脬破小便不禁¶
　　黄絲絹(自然黄者染黄者不用三尺以炭灰汁煮/極爛以清水洗去灰令浄入黄蠟半兩蜜)¶
<pb:KR3e0078_WYG_070-63a>¶
　　(一兩白茅根二錢/馬屁勃末二錢)　右用水二升再煮至一盞空¶
　心頓服服時飲氣服之不得作聲如作聲無効¶
補遺補脬飲　治産後傷動脬破終日不小便但淋濕¶
　不乾¶
　　生絲絹(黄色者/一尺)白牡丹根皮木　白芨(各一/錢)¶
　用水一碗煎至絹爛如餳服之勿作聲作聲無効¶
雞内金散　治産後溺床失禁¶
　以雞䏶胵一具并腸洗燒為末酒調服方寸匕¶
<pb:KR3e0078_WYG_070-63b>¶
　　　小便出血¶
大産後小便出血者因血氣虚而熱乗之血得熱則流¶
散滲於胞内故血隨小便出　薛一産婦尿血靣黄脇¶
脹少食此肝木乗脾土也用加味逍遥補中益氣兼服¶
而愈後為懐抱不樂食少體倦驚悸無寐血仍作用加¶
味歸脾湯二十餘劑將愈惑於衆論服犀角地黄湯諸¶
證復作仍服前湯而愈¶
治小便利血方　亂髪(湯洗垢/膩浄)　右燒研為末米飲調¶
<pb:KR3e0078_WYG_070-64a>¶
　服方寸匕¶
又方　用滑石(研/)髪灰(等/分)毎服一錢地黄汁調下¶
崔氏方　療産後血滲入大小腸　蜜(一大/合)車前子(搗/汁)¶
　(一/升)　右相和煎沸分兩服¶
補遺方　治産後小便出血　川牛膝(去/蘆)　水煎服¶
又方　生地黄汁(半/升)生薑自然汁(半/合)　右相和服之¶
　　　大便下血¶
薛産後便血或飲食起居或六淫之情以致元氣虧損¶
<pb:KR3e0078_WYG_070-64b>¶
陽絡外傷治法若因膏&KR0413;積熱用加味清胃散若因淳¶
酒濕毒葛花解酲湯若因怒動肝火六君加芍藥柴胡¶
芎歸若因欝結傷脾加味歸脾湯若因思慮傷心妙香¶
散若因大腸風熱四物加側柏荆防枳殻槐花若因大¶
腸血熱四物加芩連若因腸胃虚弱六君加升麻柴胡¶
若因腸胃虚寒六君加肉蔲木香若因元氣下䧟補中¶
益氣加茯苓半夏若因氣虚用六君升麻若因血虚用¶
四物氣血俱虚用八珍俱加柴胡升麻大凡病久或元¶
<pb:KR3e0078_WYG_070-65a>¶
氣虚弱見病百端皆因脾胃虧損内真寒而外假熱但¶
用六君子或補中益氣加炮薑温補脾氣諸證悉退若¶
四肢畏冷屬陽氣虚寒急加附子病因多端當臨證制¶
宜庶無誤矣　一産婦糞後下血諸藥不應飲食少思¶
肢體倦怠此中氣虚弱用補中益氣加吳茱炒黄連五¶
分四劑頓止但怔忡少寐盗汗未止用歸脾湯治之而¶
痊　一婦人但怒便血寒熱口苦或胸脇脹痛或小腹¶
痞悶此木乗土用六君加山梔柴胡而愈又用補中益¶
<pb:KR3e0078_WYG_070-65b>¶
氣加味逍遥二藥而不復作　一婦人久下血在糞前¶
屬脾胃虚寒元氣下陷用補中益氣湯加連炒吳茱一¶
錢數劑稍緩乃加生吳茱五分數劑而愈　一婦人産¶
後便血口乾飲湯胸脇膨滿小腹悶墜内熱晡熱飲食¶
不甘體倦靣黄日晡則赤洒淅惡寒此脾肺氣虚先用¶
六君加炮薑木香諸證漸愈用補中益氣將愈用歸脾¶
湯全愈後飲食失節勞役兼怒氣發熱血崩夜間熱甚¶
譫語不絶此熱入血室用加味小柴胡二劑而熱退用¶
<pb:KR3e0078_WYG_070-66a>¶
補中益氣而血止用逍遥散歸脾湯調理而康¶
　　　隂脱産門不閉¶
三因婦人趣産勞力努嚥太過致隂下脱若脱肛狀及¶
隂下挺出逼迫腫痛舉重房勞皆能發作清水續續小¶
便淋露¶
硫黄散　治産後勞傷隂脱¶
　　硫黄　烏賊魚骨(各半/兩)五味子(二錢/半)¶
　右三味為末摻患處¶
<pb:KR3e0078_WYG_070-66b>¶
桃仁膏　治産後隂腫妨悶¶
　　桃仁(去皮/尖)枯礬　五倍子(各等/分)¶
　右以下二味為末研桃仁為膏拌匀傅之¶
硫黄湯　治産勞玉門開而不閉¶
　　硫黄(四/兩)吳茱萸　兔絲子(各一/兩半)蛇床子(二/兩)¶
　右四味毎服四錢水一碗煎數沸濾滓洗玉門日再¶
　洗¶
熨法　單炒蛇床子乘熱布裹熨患處亦治産後隂痛¶
<pb:KR3e0078_WYG_070-67a>¶
當歸散　治隂下脱¶
　　當歸　黄芩(各二/兩)芍藥(一兩/半)蝟皮(燒存性/半兩)牡蠣(煆/二)¶
　　(兩/半)¶
　右五味為末毎服二錢温酒米湯任意調下忌登高¶
　舉重¶
丹溪一婦人三十餘歳生女二日後産户一物如手帕¶
下有帕尖約重一斤予思之此因胎前勞乏傷氣成肝¶
痿所致却喜血不甚虚其時歳暮天寒恐冷乾壊了急¶
<pb:KR3e0078_WYG_070-67b>¶
與炙黄茋半錢人參一錢白术五分當歸一錢半升麻¶
五分三貼連服之即收上得汗通身乃安但下裔沾席¶
處乾者落一片約五六兩重葢脂膜也食進得眠診其¶
脈皆濇左略弦視其形却實與白术芍藥各錢半陳皮¶
一錢生薑一片煎二三貼以養之　一婦人産子後隂¶
户中下一物如合鉢狀有二岐其夫來求治予思之此¶
子宫也必氣血弱而下墜遂用升麻當歸黄茋大料二¶
貼與之半日後其夫復來曰服二次後覺響一聲視之¶
<pb:KR3e0078_WYG_070-68a>¶
已收隂户訖但因經宿乾着席上破一片如掌心大在¶
席某妻在家哭泣恐傷破不可復生予思之此非腸胃¶
乃糟粕也肌肉破尚可復完若氣血充盛必可生滿遂¶
用四物湯加人參與一百貼三年後復有子一治子宫¶
下用黄茋一錢半人參一錢當歸七分升麻三分甘草¶
二分作一貼水一鍾煎至五分去滓食前服却用五倍¶
子末泡湯洗又用末傅之如此數次宜多服藥永不下¶
薛玉門不閉氣血虚弱也用十全大補湯腫脹焮痛肝¶
<pb:KR3e0078_WYG_070-68b>¶
經虚熱也加味逍遥散若因憂怒肝脾氣血傷也加味¶
歸脾湯若因暴怒肝火血傷也龍膽㵼肝湯　一産婦¶
玉門不閉發熱惡寒用十全大補加五味子數劑而寒¶
熱退用補中益氣加五味子數劑而玉門閉　一婦人¶
脾胃素弱兼有肝火産後玉門腫痛寒熱作渴嘔吐不¶
食外敷大黄等藥内用驅利之劑腫及於臀諸證蜂起¶
此真氣虚而邪氣盛也先用六君子以固腸胃次用補¶
中益氣以升陽氣不數劑而全愈　一産婦患此失治¶
<pb:KR3e0078_WYG_070-69a>¶
腫潰不已形體消痩飲食少思朝寒暮熱自汗盗汗半¶
年矣用補中益氣湯加茯苓半夏膿水漸少飲食漸進¶
又用歸脾湯共五十餘劑而愈　一産婦玉門不閉小¶
便淋瀝腹内一塊攻走脇下或脹或痛用加味逍遥散¶
加車前子而愈　一婦人子宫腫大二日方入損落一¶
片殊類豬肝靣黄體倦飲食無味内熱晡熱自汗盗汗¶
用十全大補湯二十餘劑諸證悉愈仍復生育¶
治産後隂腫下脱内出玉門不閉　石灰(一升炒/極熱)湯二升¶
<pb:KR3e0078_WYG_070-69b>¶
　投灰中適温冷澄清坐水中以浸玉門斯須平復如¶
　故　又方以鐵精粉上推内之　又灸臍下横紋五七壯¶
一法用鐵精羊脂二味攪令稠布裹炙熱熨推内之(鐵/精)¶
　(是煅鐵爐中飛出如塵紫色/而輕虚可以瑩磨器皿者)　子母療産後隂下脱¶
　燒兎頭末傅之¶
補遺治産後生腸不收　用枳殻煎湯浸良久即入¶
又方　用五倍子白礬煎湯浸亦良¶
又方　酸篤草俗名老鵶酸煎湯用草坐不開孔纔薫¶
<pb:KR3e0078_WYG_070-70a>¶
　收一半稍温下手洗並收入而安¶
又方子宫脱出以温水洗軟却用雄鼠糞燒烟薫入¶
　又法萆麻子十四粒去殻搗爛塗頂心如入即洗去¶
東婦人胞胎門落頽不收常濕　神闗　玉泉(五十/壯)身¶
交(臍下指縫中灸/五十壯三報)又法　玉泉傍門三寸(火隨年/壯三報)女人¶
隂門冷腫　皈來(三十/壯)¶
甲婦人隂挺出四肢淫濼身悶少海主之(一作/照海)¶
隂中肉線一婦産後水道中出肉線一條長三四尺動¶
<pb:KR3e0078_WYG_070-70b>¶
之則痛欲絶先服失笑散數次以帶皮薑三斤研爛入¶
清油二斤煎油乾為度用絹兠起肉線屈曲于水道邊¶
以前薑薫之冷則熨之一日夜縮其大半二日即盡入¶
再服失笑散芎歸湯調理之如肉線斷則不可治矣¶
　　　隂蝕¶
大凡婦人少隂脈數而滑者隂中必生瘡名曰䘌瘡或¶
痛或痒如蟲行狀淋露膿汁隂蝕幾盡者此皆由心神¶
煩欝胃氣虚弱致氣血留滯故經云諸痛痒瘡皆屬於¶
<pb:KR3e0078_WYG_070-71a>¶
心又云陽明主肌肉痛痒皆屬於心治之當補心養胃¶
外以薫洗坐導藥治之乃可　薛前證乃肝脾欝結之¶
證木旺生蟲耳宜解欝清肝備見前雜證隂中生瘡類¶
　一産婦素有肝火患此内潰痒痛食少熱渴小水淋¶
瀝用加味逍遥散加味歸脾湯兼服間以蘆薈丸外以¶
鶴虱草煎洗而愈¶
千金方　蒲黄(三/升)水銀(一/兩)二味研匀以粉上¶
又方　肥豬肉十斤水一碩煮水浸冷即易不過三兩¶
<pb:KR3e0078_WYG_070-71b>¶
　度¶
洗搨湯方¶
　　甘草　乾漆(各一/兩)黄芩　乾地黄　當歸　芍藥¶
　　(各二/兩)龜甲(五/兩)¶
　右七味細切以水七升煮耗一半以綿帛内湯中以¶
　搨瘡處良久即易日二度毎搨湯可人行十里許即¶
　裛乾捻取甘濕散薄傅瘡上使遍可經半日又以湯¶
　搨搨訖如前傅藥　余家婢遇此疾醫療不差蝕處¶
<pb:KR3e0078_WYG_070-72a>¶
　作兩瘡深半寸余因檢得此方仍以自處蚺蛇膽散¶
　不經七日瘡乃平復甚効凡治數十人應手而瘥請¶
　廣布之¶
甘濕散(又名蚺/蛇膽散)療疳蟲隂蝕¶
　　蚺蛇膽(真/者)青木香　石硫黄　鐵精　麝香(各四/分臨)¶
　　(時分之多少入緣麝香辟蛇毒若先以相/和蛇膽即無力也舊用五月五日蝦蟇)¶
　右五味各等分為末更細研有患取如三棊子和井¶
　花水日再服訖先令便利了即以後方桃枝熏下部¶
<pb:KR3e0078_WYG_070-72b>¶
　訖然後取藥如棊子安竹管裏吹入下部中亦用再¶
　度老少量減其熏法每日一度不用再為之良¶
療疳蟲蝕下部及五臟方　取桃東南枝三七枚輕搥¶
　頭使散以綿纒之又搗石硫黄為末將此綿纒桃枝¶
　撚轉之令末少厚又截一短竹筒先内下部中以所¶
　撚藥桃枝熟燃熏之¶
文仲療隂蝕欲盡者方　以蝦蟇兔屎等分為末傅之¶
　良¶
<pb:KR3e0078_WYG_070-73a>¶
狼牙湯(古今/錄驗)療婦人隂蝕其中爛傷膿水淋漓臭穢¶
　狼牙(三/兩)右㕮咀以水四升煮取半升去滓内苦酒如¶
　雞子中黄大沸湯一盃消盡夜適寒温以綿纒筯頭¶
　大如繭濡湯以瀝瘡中日四五度即瘥¶
補遺治産後隂户生瘡¶
　　青黛　黄丹　水粉　五倍子(等分/為末)¶
　用賣肉鋪上拭肉巾燒為末和前藥先以荆芥薄荷¶
　柏葉煎湯洗浄後摻藥如瘡乾可用油調末塗之¶
<pb:KR3e0078_WYG_070-73b>¶
又方　平胃散加貫衆末每服二錢熟煮豬肝拌藥内¶
　隂户中¶
　　　乳少¶
大凡婦人乳汁或行或不行者皆由氣血虚弱經絡不¶
調所致也乳汁勿令投於地蟲蟻食之令乳無汁若乳¶
盈溢可潑東壁上佳或有産後必有乳若乳雖脹而産¶
後臖作者此年少之人初經産乳有風熱耳須服清利¶
之藥則乳行若累經産而無乳者亡津液故也須服滋¶
<pb:KR3e0078_WYG_070-74a>¶
溢之藥以動之若雖有乳却又不甚多者須服通經之¶
藥以動之仍以羮臛引之葢婦人之乳資於衝脈與胃¶
經通故也有屢經産而乳汁常多者亦婦人血氣不衰¶
使然也大抵婦人素有疾在衝任經者乳汁少而其色¶
帶黄所生之子怯弱而多疾　三因産婦有二種乳脈¶
不行有氣血盛而壅閉不行者有血少氣弱澁而不行¶
者虚當補之盛當疎之盛者當用通草漏蘆土𤓰根輩¶
虚者當用煉成鐘乳粉豬蹄鯽魚之屬㮣可見矣　薛¶
<pb:KR3e0078_WYG_070-74b>¶
前證若氣血虚弱而不能化生宜壯脾胃怒動肝膽而¶
乳腫汁出宜清肝火夫乳汁乃氣血所化在上為乳在¶
下為經若屢産無乳或大便澁滯當滋化源¶
漏蘆散　療乳婦氣脈壅塞乳汁不行及經絡凝滯妳¶
　乳脹痛留蓄邪毒或作癰腫此藥服之自然内消乳¶
　汁通行¶
　　漏蘆(二兩/半)蛇蜕(十條/炙)𤓰蔞(十枚急火/燒焦存性)¶
　右三味為末温酒調下二錢無時候服藥後即以豬¶
<pb:KR3e0078_WYG_070-75a>¶
　蹄羮投之經驗方有牡蠣燒存性　一方只用牡蠣¶
　煅末酒調¶
又方　葵菜子(炒/香)縮砂仁(各等/分)　右為細末毎服二錢¶
　熱酒調下滋益氣脈榮衞行津液上蔡張不愚方常¶
　用極有驗¶
産寳療産後乳無汁方¶
　　土𤓰根　漏蘆(各三/兩)甘草(二/兩)通草(四/兩)¶
　右四味水八升煮取二升分温三服忌如常法　一¶
<pb:KR3e0078_WYG_070-75b>¶
　方加桂心並為末酒服方寸匕¶
産書下乳汁　土𤓰根為末酒調服一錢日三四服¶
下乳汁以京三稜三箇水二碗煎至一碗洗取汁下為¶
　度極妙¶
湧泉散　成都教授單驤方　療産乳無汁亦治乳結¶
　癰腫¶
　　穿山甲(洗浄一兩/灰炒燥)　為細末酒調服方寸匕¶
必用方云漏蘆括蔞皆要藥或云多食豬蹄羮　括蔞¶
<pb:KR3e0078_WYG_070-76a>¶
　取子浄洗炒令香熟槌破取仁瓦上攤浥令白色研¶
　為細末温酒調下一錢服了合靣卧少時未効再作¶
　一方𤓰蔞一枚熟擣以白酒一斗煮取四升去滓温¶
　飲一升日三¶
成煉鐘乳散　療乳婦氣少血衰脈澁不行乳汁絶少¶
　　成煉鐘乳粉(研/細)濃煎漏蘆湯調下二錢¶
靈苑下乳汁立効方　粳米　糯米(各半/合)蒿苣子(一合/並淘)¶
　(浄/)生甘草(半/兩)用水二升煎汁一升去滓分三服立下¶
<pb:KR3e0078_WYG_070-76b>¶
又方　豬蹄(一/隻)通草(四/兩)水一斗煮作羮食之妙¶
薛一産婦因乳少服藥通之致乳房腫脹發熱作渴余¶
謂血氣虚以玉露散補之而愈¶
玉露散　治乳脈不行身體壯熱疼痛頭目昏痛大便¶
　澁滯等證¶
　　川芎　桔梗　白芷(各二/錢)芍藥　當歸(各一/錢半)人參¶
　　　白茯苓　甘草(各一/錢)¶
　右八味作一服水二鍾煎至一鍾食後服如頭熱甚¶
<pb:KR3e0078_WYG_070-77a>¶
　大便秘者加大黄三錢¶
羅氏湧泉散　治婦人乳汁因氣絶少¶
　　瞿麥穗　麥門冬(去/心)龍骨　穿山甲(炮/黄)王不留行¶
　　(各等/分)¶
　右五味為細末每服一錢熱酒調下後吃豬蹄羮少¶
　許又用木梳於左右乳上各梳三二十梳日三服依¶
　前法¶
又方　治妳汁少　𤓰蔞根　薄荷榦身(等/分)　右為粗¶
<pb:KR3e0078_WYG_070-77b>¶
　末先喫羊蹄汁一椀次服藥後再喫蔥絲羊羮湯少¶
　許出効¶
有人乳汁不行已十七日諸藥無効遇有人送赤豆一¶
斗遂時常煮粥食之當夜乳脈通行　又方　麥門冬¶
不拘多少去心焙為末以酒磨犀角約一錢許煖犀角¶
酒調門冬末二錢服之不過兩服乳汁便下¶
　　　乳汁自出¶
大産後乳汁自出葢是身虚所致宜服補藥以止之若¶
<pb:KR3e0078_WYG_070-78a>¶
乳多温滿急痛者温帛熨之産寳有是論却無方以治¶
之若有此證但以漏蘆散亦可　有未産前乳汁自出¶
者謂之乳泣生子多不育經書未嘗論及　薛前證氣¶
血俱虚用十全大補湯肝經血熱用加味逍遥散肝經¶
怒火用四物參术柴梔肝脾欝怒用加味歸脾湯　一¶
産婦勞役忽乳汁如涌昏昧吐痰此陽氣虚而厥也灌¶
以獨參湯而甦更以十全大補湯數劑而安若婦人氣¶
血方盛乳房作脹或無兒飲脹痛增寒發熱用麥芽二¶
<pb:KR3e0078_WYG_070-78b>¶
三兩炒熟水煎服立消其耗散血氣如此何脾胃虚弱¶
飲食不消方中多用之¶
漏蘆散(見/前)¶
　　　吹妳¶
大産後吹妳者因兒喫妳之次兒忽自睡呼氣不通乳¶
不時洩蓄積在内遂成腫硬壅閉乳道津液不通傷結¶
疼痛亦有不痒不痛腫硬如石名曰吹妳若不急治腫¶
甚成癰産後吹妳最宜急治不爾結癰逮至死者速服¶
<pb:KR3e0078_WYG_070-79a>¶
皂角散括蔞散傅以天南星散以手揉之則散矣¶
薛前證用藥切不可損其氣血餘詳外科乳癰條¶
括蔞散方　乳香(一錢/研)括蔞實(一/箇)　研匀温酒煎服¶
天南星散　南星(為/末)　温湯調以鵞翎蘸塗患處¶
皂角散　歌曰　婦人吹妳治如何皂角燒灰蛤粉和¶
　熱酒一杯調捌字須臾揉散笑呵呵¶
治妳結硬疼痛　百藥煎為細末毎服三錢酒一盞煎¶
　數沸熱服¶
<pb:KR3e0078_WYG_070-79b>¶
乳硬作痛　嫩桑葉生研以米飲調攤紙花貼腫處¶
補遺治産後吹妳結實腫痛　用陳皮(一/兩)甘草(一/錢)水二¶
　椀煎至一椀分兩服次用荆芥羌活獨活煎湯熏洗¶
　即散¶
　　　妬乳¶
夫妬乳者由新産後兒未能飲之及乳不洩或乳脹揑¶
其汁不盡皆令乳汁蓄結與血氣相摶即壯熱大渴引¶
飲牢强掣痛手不得近是也初覺便知以手捋揑去汁¶
<pb:KR3e0078_WYG_070-80a>¶
更令傍人助吮引之不爾或作瘡有膿其熱勢盛必成¶
癰也　輕則為吹乳妬乳重則為癰雖有専門不可不¶
知¶
連翹湯　治産後妬乳并癰¶
　　連翹　升麻　芒硝　𤣥參　芍藥　白歛　防¶
　　風　射干　大黄　杏仁　甘草(各一/錢)¶
　右十一味作一服水二鍾煎至一鍾食後服¶
療産後婦乳初結脹不消令敗乳自退方¶
<pb:KR3e0078_WYG_070-80b>¶
　　𤓰蔞(一箇半/生半炒)大粉草(一寸半/生半炙)生薑(一塊半/生半煨)¶
　右三味同剉用酒一椀煮取一盞去滓服之其痛一¶
　㑹不可忍即捜去敗乳臨卧再一服順所患處乳側¶
　卧於床上令其藥行故也¶
療産後吹乳作癰　葵莖及子　右搗篩為散酒服方¶
　寸匕即愈¶
又方　雞屎乾為末酒服方寸匕須臾三服愈¶
又方　皂角十條以酒一升揉取汁消石半兩煎成膏¶
<pb:KR3e0078_WYG_070-81a>¶
　傅之¶
療乳腫將次結成癰方　右以馬溺塗之立愈¶
補遺療産後吹妳妬妳但未結成癰或成癰未作有膿¶
　者　用蔓荆子搗爛酒服仍以滓敷患處　又方¶
　用赤小豆酒研爛温酒服滓封患處　又方　仙人¶
　掌草一握小酒糟一塊生薑一大塊同研爛入桂末¶
　少許炒酒服留滓罨患處¶
集騐論曰凡婦人女子乳頭生小淺熱瘡搔之黄汁出¶
<pb:KR3e0078_WYG_070-81b>¶
浸淫為長百種療不差者動經年月名為妬乳病婦人¶
飲兒者乳皆欲斷世謂茍抄乳是也宜以赤龍皮湯及¶
天麻湯洗之傅二物飛烏膏及飛烏散佳始作者可傅¶
以黄芩漏蘆散黄連胡粉散並佳¶
赤龍皮湯　槲皮(三升/切)¶
　右以水一斗煮五升夏冷用秋冬温之分以洗乳¶
天麻湯　天麻草(五升/切)　右以水一斗半煎取一斗隨¶
　寒温分洗乳以殺痒也此草葉如麻葉冬生夏着花¶
<pb:KR3e0078_WYG_070-82a>¶
　赤如鼠尾花亦以洗浸淫黄爛熱瘡痒疽濕隂蝕瘡¶
　小兒頭瘡洗畢傅膏散¶
飛烏膏散方　用燒朱砂作水銀上黒烟(名維粉者三/兩熬令焦燥)¶
　礬石(三兩/燒粉)右二味以絹篩細以甲煎和之令如脂以¶
　傅乳瘡日三作者不須和有汁自着可用散亦傅諸¶
　熱瘡黄爛浸淫汁瘡蜜瘡丈夫隂蝕痒濕諸小兒頭¶
　瘡疳蝕口浸淫瘡蝸瘡等並以此傅之¶
又黄連胡粉膏散方¶
<pb:KR3e0078_WYG_070-82b>¶
　　黄連(二/兩)胡粉(二兩/半)水銀(一兩同研/令消散)¶
　右三味搗黄連為末三物相和皮裹熟挼之自和合¶
　也縱不成一家且得水銀細散入粉中以傅乳瘡諸¶
　濕痒黄爛肥瘡若着甲煎為膏千金同¶
補遺婦人乳頭小淺瘡爛痒以芙蓉花或葉乾為末糝¶
　之又有婦人乳頭裂痛取秋後冷落茄子花裂開者¶
　隂乾燒存性水調塗之¶
　證治凖繩卷七十¶
