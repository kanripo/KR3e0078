# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.873997
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷四十八
<pb:KR3e0078_WYG_048-1a>¶
欽定四庫全書¶
　證治凖繩卷四十八¶
　　　　　　　　　　　　明　王肯堂　撰¶
　傷寒¶
　　小便不利¶
　　　小便難¶
成小便不利有數種被下而小便不利者津液耗於内¶
也因汗而小便不利者津液亡於外也發黄與痞及夫¶
<pb:KR3e0078_WYG_048-1b>¶
熱病小便不利者熱鬱所致風濕相搏與夫陽明風中¶
其小便不利寒邪所乘其小便難者亦多由汗下而然¶
宜詳辨之¶
太陽傷寒表不解心下有水氣乾嘔發熱而欬或渇或¶
利或噎或小便不利小腹滿或喘者小青龍湯去麻黄¶
如茯苓(方見/欬)　太陽病大發汗後胃乾煩躁不得眠欲¶
飲水小便不利脈浮者五苓散不浮者猪苓湯　本以¶
　　心下痞與瀉心湯痞不解渇而口躁煩小便不利¶
<pb:KR3e0078_WYG_048-2a>¶
者五苓散　服桂枝湯或汗或下之仍頭項强痛翕翕¶
發熱無汗心滿微痛小便不利者桂枝去桂加茯苓白¶
术湯　太陽病飲水多必心下悸小便少者茯苓甘草¶
湯(方見/厥)　若兼身黄而小腹鞕脈沈結者茵蔯湯(方見/黄)¶
　若表未解反下之不結胸但頭汗出小便不利者必¶
發黄亦茵蔯湯(梔子檗/皮湯)¶
陽明病面合赤色不可攻之必發熱色黄小便不利也¶
　陽明病小便不利若中寒不能食手足濈然汗出大¶
<pb:KR3e0078_WYG_048-2b>¶
便初鞕後溏者此欲作固瘕　若能食大便自調其人¶
骨節疼翕翕如有熱狀奄然發狂濈然汗出而解者此¶
水不勝穀氣與汗共併脈𦂳則愈　或無汗心中懊憹¶
或被火額上微汗出或頭汗出身無汗齊頸而還渇引¶
水漿皆欲發黄之候　若脈浮發熱渇欲飲水小便不¶
利者猪苓湯主之(此浮字誤也活人云脈浮者五苓散/脈沈者猪苓湯則知此證若脈字下)¶
(脫一不字也按太陽篇内五苓散乃猪苓澤㵼茯苓三/味中加桂白术也陽明篇内猪苓湯乃猪苓澤㵼茯苓)¶
(三味中加阿膠滑石也桂與白术味甘辛為陽主外阿/膠滑石味甘寒為隂主内南陽之言亦可謂不失仲景)¶
<pb:KR3e0078_WYG_048-3a>¶
(之㫖矣苐南陽欲區别二藥分曉不覺筆下以沈對浮/遂使後人致疑三陽證中不當言脈沈更不復致疑經)¶
(文之有闕也更詳太陽證固當脈浮而陽明為表之裏/故其脈不曰浮而曰長盖長者不浮不沈之中脈也成)¶
(氏直以脈浮釋之而朱氏却以脈沈言之胥失之矣若/曰脈浮者五苓散不浮者猪苓湯則得仲景之意矣又)¶
(詳少隂病下利六七日欬而嘔渇心煩不得眠者猪苓/湯一條雖不言脈沈然少隂之脈必沈也豈活人以少)¶
(隂對太陽一證而言與以此/推之成氏隨文誤釋明矣)　病人小便不利大便乍¶
難乍易時有微熱喘冒不能臥者有燥屎也宜大承氣¶
湯　得病二三日脈弱無太陽柴胡證煩躁心下鞕至¶
四五日雖能食以小承氣湯少少與㣲和之若不大便¶
<pb:KR3e0078_WYG_048-3b>¶
六七日小便少者雖不能食但初頭鞕後必溏須小便¶
利屎定鞕乃可用大承氣攻之¶
少陽傷寒五六日中風徃來寒熱胸脇痛不欲食心煩¶
喜嘔或心下悸小便不利者小柴胡湯　傷寒五六日¶
已汗復下胸脇滿微結小便不利渇而不嘔但頭汗心¶
煩徃來寒熱為未解柴胡桂薑湯　傷寒八九日下之¶
胸滿煩驚小便不利譫語身重不可轉側柴胡加龍骨¶
牡蠣湯¶
<pb:KR3e0078_WYG_048-4a>¶
少隂小便不利而大便自利腹痛為少隂病　兼四肢¶
沈重有水氣者真武湯　兼便膿血者桃花湯　兼四¶
逆者四逆散加茯苓¶
厥隂傷寒噦而腹滿視其前後知何部不利利之則愈¶
前部為小便小便不利脈浮者五苓散不浮者豬苓湯¶
　小便不利闗節疼痛若痛不得屈伸汗出惡風身腫¶
者屬風濕宜甘草附子湯(方見/身痛)　若脈沈緩大便反快¶
者屬濕脾活人用五苓散(方見/渇)¶
<pb:KR3e0078_WYG_048-4b>¶
　　　附¶
活隂證小便不利手足厥冷脈微細者不宜服利小便¶
冷滑藥但服返隂丹并取臍下石門穴灸之(方論見/隂毒)¶
集傷寒小便不通取隂谷　隂陵泉¶
吳凡傷寒小便不通刺任脈二穴在臍下一寸用長針¶
入八分又次支溝二穴在手腕後三寸兩骨之間陷中¶
針入二分凡傷寒小便不利當分六經治之太隂少隂¶
詳見本條太隂腹滿自利小便不利無熱脈沉者理中¶
<pb:KR3e0078_WYG_048-5a>¶
湯合五苓散更加厚朴木㫘分利其小便而大便自止¶
厥隂寒閉厥冷脈伏囊縮入腹小便不利宜四逆湯通¶
草茯苓或灸氣海石門穴或以葱熨法治之若隂虛火¶
動小便赤澀不利者加木通生地知母黄蘖凡内熱盛¶
大便不通小便赤澀不利者八正散治之凡不渇小便¶
不利者熱在血分也宜知母黄蘖生地之類夫膀胱為¶
津液之府氣化而能出也若汗多者津液外泄小便因¶
少不可利之恐重亡津液待汗止小便自行又小便自¶
<pb:KR3e0078_WYG_048-5b>¶
利不可妄利之恐引熱入膀胱則變蓄血又為害也¶
小便難汗後小便難若太陽發汗遂漏不止者則惡風¶
小便難四肢難屈伸宜桂枝附子湯(方論見/自汗)　若太陽¶
證中風以火劫發汗則邪風被火熱血氣流溢身黄陽¶
盛隂虛欲衂小便難也(方論見/頭汗)　若少隂以火劫汗者¶
則欬而下利譫語小便難(論見/脇痛)¶
下後小便難有二若脈遲浮弱惡風寒下之者則脇滿¶
身黄項强小便難也(見脇/痛)　若陽明胃實發熱惡寒脈¶
<pb:KR3e0078_WYG_048-6a>¶
浮𦂳下之者則腹滿小便難也(論見/胃實)¶
脇痛身黄小便難若陽明胃實未下者宜小柴胡湯若¶
下後不食項强者忌柴胡(論見/脇痛)¶
　趙傷寒小便難仲景論有發汗漏不止桂枝加附子¶
　湯者有陽明中風或脈弦浮大而潮熱噦者或脈浮¶
　而𦂳誤下而成腹滿者又有陽明脈浮遲飽則微煩¶
　頭眩者活人問中當以傳經邪熱與漏風亡陽分作¶
　兩條其桂枝加附子湯證乃亡陽經虚所致豈得均¶
<pb:KR3e0078_WYG_048-6b>¶
　謂之隂虚陽凑為有熱耶要當以小柴胡證及誤下¶
　證穀疸證次於陽凑傳邪之下却别出一條云外有¶
　汗多亡陽津液不足亦有小便難者還以桂枝加附¶
　子湯證屬之¶
　　小便自利¶
　　　小便數¶
成小便自利有在表者有在裏者有熱而利者有寒而利者¶
六經俱有之證難以㮣治宜考經條分之可也小便數者三¶
<pb:KR3e0078_WYG_048-7a>¶
陽有在表者有在裏者三隂並無小便數之證宜詳察之¶
太陽病六七日表證仍在脈微而沈反不結胸其人發狂以¶
熱在下焦小腹當鞕滿小便自利者下血乃愈扺當湯　太¶
陽病身黄脈沈結小腹鞕小便自利其人如狂血證也抵當¶
湯　傷寒有熱少腹滿應小便不利今反利者為有血也當¶
下之不可餘藥宜抵當丸　傷寒十三日不解過經譫語小¶
便利而大便亦下利脈反和調胃承氣證(詳譫/語)　太陽中風¶
火劫汗後發黄欲衂小便難頭汗出腹滿微喘口乾咽爛或¶
<pb:KR3e0078_WYG_048-7b>¶
不大便久則譫語甚者至噦捻衣摸牀小便利者可治(詳譫/語)¶
　太陽病小便利者以飲水多必心下悸小便少者必苦裏¶
急小便不利甘草茯苓湯　傷寒八九日風濕相搏身體疼¶
煩不能轉側不嘔不渴脈浮虛而濇者桂枝附子湯若其人¶
小便自利去桂枝加白术湯　傷寒發熱惡寒大渴欲飲水¶
其腹必滿自汗小便利為欲解此肝乘肺名曰横刺期門¶
陽明病反無汗而小便利二三日嘔而欬手足厥者必¶
苦頭痛(詳頭/痛)　得病二三日脈弱無太陽柴胡證煩躁¶
<pb:KR3e0078_WYG_048-8a>¶
心下鞕以小承氣湯㣲和之不大便六七日小便少者¶
雖不能食但初鞕後溏未可攻小便利大承氣湯　傷¶
寒脈浮而緩手足自温係在太隂當發身黄若小便自¶
利不能發黄至七八日大便鞕為陽明病也大承氣湯¶
　陽明病自汗更發汗小便自利為津液内竭屎雖鞕¶
不可攻之宜蜜煎𨗳而通之豬膽汁或土𤓰根皆可為¶
𨗳¶
太隂傷寒脈浮而緩手足自温係在太隂當發黄小便¶
<pb:KR3e0078_WYG_048-8b>¶
自利不發黄至七八日雖暴煩下利日十餘行必自止¶
　按以上數條皆以小便自利為病盖以驗病之下與¶
　不當下也若小便不利而少腹鞕者屎也當滲泄之¶
　若小便自利而少腹鞕者非血則糞也當通利之且¶
　病之發黄與不發黄及病之死與不死皆可於此而¶
　騐之焉¶
少隂病二三日至四五日腹滿小便不利四肢沈重疼¶
痛自下利者為有水氣或小便利真武湯(詳下/利)　既吐¶
<pb:KR3e0078_WYG_048-9a>¶
且利小便復利而大汗下利清穀内寒外熱脈㣲欲絶¶
者四逆湯¶
厥隂傷寒熱少厥㣲指頭寒黙黙不欲食煩躁數日小¶
便利色白者此熱除也欲得食為病愈¶
小便數傷寒脈浮自汗小便數心煩㣲惡寒脚攣急者¶
慎不可行桂枝湯(甘草乾薑湯/芍藥甘草湯)¶
　趙太陽病自汗四肢拘急難以屈伸心煩㣲惡寒脚¶
　攣急若小便數者慎不可行桂枝也宜與甘草乾薑¶
<pb:KR3e0078_WYG_048-9b>¶
　湯芍藥甘草湯此虚寒所致與上文客熱等證全不¶
　相合又多四肢拘急難以屈伸八字即係前篇小便¶
　難之證今却添入於此問小便數之下何耶又云傷¶
　寒脈浮便數若胃中不和譫語者少與調胃承氣湯¶
　盖仲景論中此論專主胃氣不和譫語未嘗兼治脈¶
　浮自汗小便數之證何不曰若服甘草乾薑湯後胃¶
　氣不和讝語者少與調胃承氣湯不亦宜乎¶
趺陽脈浮而濇浮則胃氣强濇則小便數浮澁相搏大¶
<pb:KR3e0078_WYG_048-10a>¶
便則難其脾為約麻仁丸　太陽病汗吐下後微煩小¶
便數大便因鞕與小承氣湯和之則愈　太陽病寸緩¶
闗浮尺弱其人發熱汗出惡寒不嘔但心下痞者下之¶
早也如其不下病人不惡寒而渇者此轉屬陽明小便¶
數者大便必鞕¶
　吳凡小便數者頻欲去而不多也太陽陽明治各有¶
　條凡腎虛有熱小便頻數者清心蓮子飲或人參三¶
　白湯加知母黄蘖麥門石蓮肉之類或服滋補丸亦¶
<pb:KR3e0078_WYG_048-10b>¶
　佳或補中益氣加知母黄蘖生地黄麥門冬主之¶
　　　遺溺¶
三陽合病腹滿身重難轉側口中不仁面垢譫語遺尿¶
自汗者不可汗不可下宜少與白虎湯(詳身/重)¶
風温病脈浮自汗出體重多眠若下之則小便不利直¶
視失溲(詳風/温)¶
　楊氏(士瀛/)曰膀胱瀦水下焦不攝則亦遺溺經云邪¶
　中下焦隂氣為慄足膝逆冷便溺妄出合用四逆湯¶
<pb:KR3e0078_WYG_048-11a>¶
　下焦畜血小腹結急小便自利不禁輕者桃仁承氣¶
　湯重者抵當湯¶
寸口脈㣲而澁㣲者衛氣不行濇者榮氣不逮榮衛不¶
能相將三焦無所仰身體痺不仁榮氣不足則煩疼口¶
難言衞氣虚則惡寒數欠三焦不歸其部上焦不歸者¶
噫而吞酢中焦不歸者不能消穀引食下焦不歸者則¶
遺溲¶
欬而小便利若失小便者不可發汗汗出則四肢厥冷¶
<pb:KR3e0078_WYG_048-11b>¶
　太陽病火熨其背大汗出譫語十餘日振慄下利欲¶
小便不得反嘔而失溲者此為欲解也(詳譫/語)　遺溲狂¶
言目反直視者此為腎絶¶
　吳凡遺尿者小便自出而不知也其熱盛神昏遺尿¶
　者為可治若隂證下寒逆冷遺尿脈沈㣲者多難治¶
　宜附子湯加乾薑益智子以温其下也若厥隂囊縮¶
　逆冷脈微遺尿者四逆加吳茱萸湯温之陽不迴者¶
　死凡傷寒汗下後熱不解隂虚火動而遺尿者以人¶
<pb:KR3e0078_WYG_048-12a>¶
　參三白湯加知母黄蘖或補中益氣湯加知母黄蘖¶
　麥冬生地黄五味子之類主之若狂言直視譫語遺¶
　尿者此為腎絶内經言膀胱不利為癃不約則遺溺¶
　又曰水泉不止者膀胱不藏也盖腎與膀胱為表裏¶
　腎虚則膀胱之氣不約故遺尿也要在滋補膀胱之¶
　氣也東垣為溲便遺失為肺金虛又當補肺氣也大¶
　抵肺虚腎虚熱甚者皆可治惟腎絶遺尿則不可治¶
　此下焦氣絶不歸其部故也¶
<pb:KR3e0078_WYG_048-12b>¶
　　意氣¶
説文云噫飽食息也於介切俗作噯傷寒有二證皆由¶
誤汗吐下胃氣弱而不和虚氣上逆心下痞鞕故下利¶
者生薑㵼心湯不下利者旋復代赭石湯¶
傷寒汗出解之後胃中不和心下痞鞕乾噫食臭脇下¶
有水氣腹中雷鳴下利生薑瀉心湯主之¶
傷寒發汗若吐若下解後心下痞鞕噫氣不除者旋復¶
代赭石湯主之¶
<pb:KR3e0078_WYG_048-13a>¶
　　　附¶
雲傷寒噫氣者何氣使然答曰胸中氣不交故也少隂¶
經至胷中交於厥隂水火相傳而有聲故噫氣也宜如¶
聖加枳實湯¶
如聖加枳實湯方¶
　　甘草　桔梗(各五錢/)　枳實(炒三錢/)¶
　右剉細每服五錢入五味子半錢水煎服¶
傷寒汗下後喘而噫氣者宜如聖加人參藿香杏仁湯¶
<pb:KR3e0078_WYG_048-13b>¶
如聖加人參藿香杏仁湯方¶
　　甘草　桔梗　人參　藿香　杏仁(各等/分)¶
　右剉細每服五錢水煎服¶
　　噦(即吃逆/)¶
噦即俗所謂吃逆雜病辨之甚詳按說文噦氣牾也於¶
月切又乙劣切乙劣之訛遂為吃逆亦猶俗呼團為突¶
欒角為葛洛其故明矣名世如東垣亦謂噦是乾嘔之¶
重者不知有聲無物皆為乾嘔豈以輕重分為二病哉¶
<pb:KR3e0078_WYG_048-14a>¶
至所云欬逆者即今之喘𠻳是也乃與吃逆混而為一¶
或以為噦皆不攷之過而得失利害係焉不可以不辨¶
胃寒傷寒大吐大下之極虚復極汗出者以其人外氣¶
怫鬱復與之水以發其汗因得噦所以然者胃中寒冷¶
故也(成大吐大下胃氣極虚復極發汗又亡陽氣外邪/怫鬱於表則身熱醫與之水以發其汗胃虚得水)¶
(虚寒相摶則噦也子吳茱萸湯薑理中湯散活人用橘/皮乾薑湯羌活附  散半夏生  湯退隂)¶
　活人云若服藥不瘥者灸之必愈其法婦人屈乳頭¶
　向下盡處骨間灸三壯丈夫及乳小者以一指為率¶
<pb:KR3e0078_WYG_048-14b>¶
　男左女右艾炷如小豆許與乳相直間陷中動脈是¶
胃熱陽明中風脈弦浮大短氣腹滿脇下及心痛鼻乾¶
不得汗嗜臥一身及面目悉黄小便難有潮熱時時噦¶
脈續浮者與小柴胡湯若不尿腹滿加噦不治(詳胃/實)¶
傷寒噦而腹滿視其前後知何部不利利之則愈(仲景/無方)¶
(活人云前部宜猪苓湯/後部宜調胃承氣湯)¶
胃中虚冷不能食者飲水則噦　與小承氣湯入腹中¶
不轉失氣者不可攻之攻之必脹滿不食與水則噦(詳/潮)¶
<pb:KR3e0078_WYG_048-15a>¶
(熱/)¶
本渇而飲水嘔者柴胡不中與也食穀者噦(詳脇/痛)　陽¶
明病胃實不能食者攻其熱必噦　濕家頭汗出背强¶
惡寒欲覆被向火者下之早則噦(詳體/痛)¶
太陽病以火劫發汗血氣流溢身黄欲衂頭汗腹滿譫¶
語甚者至噦捻衣摸牀小便利者可治(論見/頭汗)¶
　　　附¶
橘皮乾薑湯¶
<pb:KR3e0078_WYG_048-15b>¶
　　橘皮　通草　乾薑(炮/)　桂心　甘草(炙各/二兩)¶
　　人參(一/兩)¶
　右剉如麻豆大每服四錢水一盞煎至六分去滓温¶
　服日三¶
羌活附子散　治吃逆¶
　　羌活　附子(炮/)　蘹香(㣲炮各/半兩)　木香　乾薑(炮/各)¶
　　(如棗/許大)¶
　右為細末每服二錢水一盞鹽一捻同煎一二十沸¶
<pb:KR3e0078_WYG_048-16a>¶
　帶熱服一服止¶
半夏生薑湯　治噦欲死¶
　　生薑(二兩/切)　半夏(洗一兩二錢半/)¶
　右以水二盞煎至八分去滓分二服温服¶
失下海藏云傷寒咳逆脈散死　仲景之言不虚偽¶
大抵原因失下生　欬逆喉中隂不内　便軟惟宜用¶
㵼心　便鞕尤宜大承氣　二藥神功作者誰　東垣¶
潔古為良劑¶
<pb:KR3e0078_WYG_048-16b>¶
潔欬逆者火熱奔急上行而肺隂不内何其當哉故便¶
秘者宜大承氣下之便軟者㵼心湯主之¶
海少隂欬逆者此失下也隂消將盡陽逆上行使隂不¶
内也然隂既盡陽亦將盡也吸入腎與肝陽逆上行隂¶
入不内故為陽極脈㣲將盡者不宜下宜服瀉心湯養¶
隂退陽而已如不用㵼心湯涼膈散去硝黄清肺散亦¶
可若脈左浮右沈實非表也裏極則反出於表也何以¶
然欬逆舌强右脈實者知少隂裏也飲水過多心下痞¶
<pb:KR3e0078_WYG_048-17a>¶
而渇逆者五苓散主之别無惡候是也惡候生或兼以¶
舌攣語言不正而反昬冒與咽痛者少隂也速下之宜¶
大承氣湯也何以脈浮為表浮之實大沈之損小是為¶
表也浮之實大沈之亦然即非表也邪入已深矣内熱¶
當沈反浮陽極復之表也¶
隂證者内已伏隂隂氣太甚腎水擅權肝氣不生胃火¶
已病丁火又消所以遊行相火寒邪迫而萃集於胸中¶
亦欲盡也故令人發熱大渇引飲欲去盖覆病人獨覺¶
<pb:KR3e0078_WYG_048-17b>¶
熱他人按執之身體肌肉骨髓血脈俱寒此火即無根¶
之火也故用丁香乾薑之類熱藥温胃其火自下¶
匀氣散¶
　　用川烏(大者三枚炮/裂去皮臍)¶
　右為細末每服三錢用黒豆二十一粒砂糖同泡湯服¶
治隂毒吃逆方(本/事)¶
　　川烏頭　乾薑　附子(已上/俱炮)　肉桂　芍藥¶
　　半夏　炙甘草　吳茱萸　陳皮　大黄(各等分/)¶
<pb:KR3e0078_WYG_048-18a>¶
　右為細末每服一錢水一盞生薑三五片煎至七分¶
　去渣温服¶
肉荳蔲湯治傷寒汗後吃逆噫氣¶
　　肉荳蔲(一個/)　石蓮肉(炒/)　蘹香(各一/兩)　人參¶
　　丁香(各半兩/)　枇杷葉(五片拭去毛炙/)¶
　右為細末水四盞生薑十片煎二盞去渣空心温服¶
　分二服¶
良薑湯¶
<pb:KR3e0078_WYG_048-18b>¶
　　橘皮　良薑　桂枝　當歸(各一/兩)　杏仁(二十/箇)¶
　　麻黄　甘草(各半兩/)　㯽榔(三箇另為末/)¶
　右㕮咀用水四盞薑十片棗三枚同煎至二盞去查¶
　下㯽榔末再煎三沸通口服一盞未已再服龎老云¶
　傷寒吃逆不止是隂陽氣升降欲作汗升之不下故¶
　胃氣上逆為吃逆無休止宜服此方¶
扁鵲中藏經治傷寒欬逆丁香散丁香柿蒂各一分甘草¶
良薑各半錢沸湯㸃作一服乗熱猛喫極効¶
<pb:KR3e0078_WYG_048-19a>¶
　右以上五方隂證所宜¶
三因橘皮竹茹湯(見雜病吃逆門/)¶
　右方陽證所宜¶
治傷寒吃逆救急方¶
　　香附子　橘核(炒各半兩/)¶
　右細剉用酒半盞先將藥置銀石器内炒漸漸滴酒¶
　炒藥焦黄色為細末每二錢水一小盞煎至八分細¶
　細旋呷服一方單用香附子末¶
<pb:KR3e0078_WYG_048-19b>¶
又方大蒜頭二箇煨爛研爆入白薑末(丸得/為度)研和如梧¶
桐子大搗薤菜自然汁吞下二十丸病退再服一十五¶
丸¶
　吳吃逆者氣上逆而吃忒也醫方或以為欬逆者非¶
　也經曰欬逆上氣脈散者死謂其形損故也成無¶
　已注引千金方云欬逆上氣乃咳𠻳也言心火以刑¶
　肺金其氣噴逆而為𠻳喘也若肺絶則脈散皮毛焦¶
　折而死故曰形損也與吃逆何相干哉吃逆有因胃¶
<pb:KR3e0078_WYG_048-20a>¶
　熱失下而作者且其氣皆從胃至胸嗌之間而為吃¶
　忒矣易老治法失下胃熱内實大便鞕者以承氣湯¶
　下便軟者以㵼心湯主之胃虚有熱者橘皮竹茹湯¶
　有痰飲者半夏生薑湯或茯苓半夏湯若胃冷者橘¶
　皮乾薑湯加味理中湯要略言其氣自臍下直衝于¶
　胸嗌間吃逆者此隂證也其病不在胃也且病下虚¶
　内以伏隂或誤用寒凉遂致冷極於下迫其相火上¶
　衝率集于胸中以為吃忒亦欲盡也病人煩躁自覺¶
<pb:KR3e0078_WYG_048-20b>¶
　甚熱他人以手按其肌膚則冷此為無根失守之火¶
　散亂為熱非實熱也乃水極似火若不識此誤用涼¶
　藥下咽則散矣凡治須用活人羌活附子散或加味¶
　附子湯急温其下真陽一回火降吃逆自止也如冷¶
　極吃逆不止者或兼以硫磺乳香散齅法或灸期開¶
　中腕門元氣海但要取手足温暖脈生陽回隂退則¶
　生矣¶
　　瘧狀¶
<pb:KR3e0078_WYG_048-21a>¶
楊瘧狀作止有時非若寒熱徃來或疎或數而作止無¶
定時也凡感冒之人忽覺毛寒股慄筋節拘攣百骸鼓¶
撼嘔不欲食其寒不可禦未幾復轉而發熱者此即温¶
瘧不必謂瘧　脈自弦或洪數或𦂳實或虚緩或刮澀¶
皆為瘧狀但以外證别之用藥固有本條小柴胡湯如¶
前斟酌加減亦是活法雖然血虚能生寒熱敗血亦作¶
寒熱隂陽相勝一證雖各有一方皆當以川芎為佐¶
太陽病得之八九日如瘧狀發熱惡寒熱多寒少其人¶
<pb:KR3e0078_WYG_048-21b>¶
不嘔清便欲自可一日二三度發脈㣲緩者為欲愈也¶
脈㣲而惡寒者此隂陽俱虚不可更發汗更下更吐也¶
面反有熱色者未欲解也以其不能得小汗出身必痒¶
宜桂枝麻黄各半湯　服桂枝湯大汗出脈洪大者與¶
桂枝湯如前法若形如瘧日再發者汗出必解宜桂枝¶
二麻黄一湯(成經曰如服一劑病證猶在者故當復作/本湯服之桂枝湯汗出後脈洪大者病猶)¶
(在也若形如瘧日再發邪氣客於榮衛之間/也與桂枝二麻黄一湯以解散榮衛之邪)¶
桂枝二麻黄一湯¶
<pb:KR3e0078_WYG_048-22a>¶
　　桂枝(三錢去/麄皮)　芍藥(三錢/)　麻黄(一錢六/分去節)　生薑¶
　　(切三/錢)　甘草(二錢六/分炙)　杏仁(去皮尖/四枚)　大棗(二枚/擘)¶
　右七味以水二鍾先煮麻黄一二沸去上沫内諸藥¶
　煮取一鍾去滓分二服¶
病人煩熱汗出則解又如瘧狀日晡所發熱者屬陽明¶
也&KR0899;實者宜下之脈浮虚者宜發汗下之與大承氣湯¶
發汗宜桂枝湯(雖得陽明證未可便為裏實審㸔脈候/以别内外其脈實者熱已入府為實可)¶
(與大承氣湯下之其脈浮虚者是熱未入/府猶在於表也可與桂枝湯發汗則愈)¶
<pb:KR3e0078_WYG_048-22b>¶
婦人中風七八日續得寒熱發作有時經水適斷者此¶
為熱入血室其血必結故為瘧狀發作有時小柴胡湯¶
主之(詳婦人/傷寒)¶
　　舌胎¶
舌上白胎陽明病脇下鞕滿不大便而嘔者小柴胡湯¶
(詳胃/實)　陽明病脈浮𦂳咽燥口苦腹滿而喘發熱汗出¶
不惡寒反惡熱身重若下之則胃中空虚客氣動膈短¶
氣躁煩心中懊憹者梔子豉湯(方見/煩)　濕家但頭汗出¶
<pb:KR3e0078_WYG_048-23a>¶
背强欲得被覆向火若下之早則噦胸滿小便不利者¶
丹田有熱胸中有寒也¶
診脈隂陽俱𦂳者口中氣出唇口乾燥踡臥足冷鼻中¶
涕出舌上胎滑勿妄治也到七日已來其人㣲發熱手¶
足温者此為欲解或到八日已上反大熱者此為難治¶
設使惡寒者必欲嘔也腹内痛者必欲利也(海藏云惡/寒必欲嘔)¶
(者小柴胡湯腹/中痛者理中湯)　藏結如結胸狀飲食如故時時下利¶
寸脈浮闗脈小細沈𦂳舌上白胎滑者難治也若無陽¶
<pb:KR3e0078_WYG_048-23b>¶
證不徃來寒熱其人反静者不可攻也(論見/藏結)¶
成舌者心之官法應南方火本紅而澤傷寒三四日已¶
後舌上有膜白滑如胎甚者燥澀黄黒是數者熱氣淺¶
深之故也邪氣在表者舌上即無胎及邪氣傳裏津液¶
結搏則舌上生胎矣寒邪初傳未全成熱或在半表或¶
在半裏或邪氣客於胸中者皆舌上白胎而滑也經曰¶
舌上如胎者以丹田有熱胸中有寒邪初傳入裏也¶
陽明病脇下鞕滿不大便而嘔舌上白胎者可與小柴¶
<pb:KR3e0078_WYG_048-24a>¶
胡湯是邪在半表半裏也太陽病若下之則胃中空虚¶
客氣動膈心中懊憹舌上胎者梔子豉湯主之是邪客¶
於胸中也若病在臟宜若可下如舌上滑胎者則不可¶
攻是邪未全成熱猶帶表寒故也及其邪傳為熱則其¶
舌上之胎不滑而澀也經曰傷寒七八日不解熱結在¶
裏表裏俱熱時時惡風大渇舌上乾燥而煩欲飲水數¶
升者白虎加人參湯主之是熱耗津液而滑者已乾¶
也　若熱聚於胃則為之舌黄是熱已深矣金匱要¶
<pb:KR3e0078_WYG_048-24b>¶
略曰舌黄未下者下之黄自去　若舌上黒色者又為¶
熱之極也鍼經曰熱病口乾舌黒者死以心為君主之¶
官開竅於舌黒為腎色見於心部心部者火也腎者水¶
也水之邪熱已極鬼賊相刑故知必死也¶
垣下後病𠻳加五味子麥門冬如舌上有滑胎者是胸¶
中有寒勿用之胷有㣲寒加辛熱之劑立効　舌燥澁¶
如楊梅刺者用生薑切厚片蘸蜜於舌上揩之其刺立¶
消神効¶
<pb:KR3e0078_WYG_048-25a>¶
無薄荷蜜治舌上白胎乾澀語話不真先以生薑厚片¶
蘸蜜水揩洗次用薄荷自然汁與白蜜等分調匀傅之良¶
陶傷寒舌上生胎不拘滑白黄黒用井華水浸青布片¶
洗浄後用生薑切作片子時時浸水刮擦之其胎自退¶
凡見黒胎如芒刺者必死此熱毒入深十有九死盖腎¶
水尅心火也　又舌吐不收者用冰片少許摻舌上即收¶
　附杜青碧證騐舌法¶
　　白胎舌¶
<pb:KR3e0078_WYG_048-25b>¶
　¶
　¶
　¶
舌見白胎滑者邪初入裏也丹田有熱胸中有寒乃少¶
陽半表半裏之證也宜小柴胡湯梔子豉湯治之¶
<pb:KR3e0078_WYG_048-26a>¶
舌見紅色熱蓄於内不問何經宜用透頂清神散治¶
之¶
透頂清神散方¶
　　猪牙皂角　細辛　白芷　當歸(各等/分)¶
　為細末和匀令病人先噙水一口以藥少許吹入鼻¶
　内吐去水取嚏為度未嚏仍用藥吹入凡瘟疫之家¶
　不拘已未患者皆宜用之¶
　¶
<pb:KR3e0078_WYG_048-26b>¶
　¶
　¶
　¶
舌見紅色内有黒形如小舌者乃邪熱結於裏也君火¶
熾盛反兼水化宜凉膈散大柴胡湯下之¶
<pb:KR3e0078_WYG_048-27a>¶
舌見紅色而有小黒星者熱毒乘虚入胃蓄熱則發斑¶
矣宜𤣥參升麻葛根湯(即𤣥參升麻/湯加葛根)化斑湯解之¶
　¶
　¶
　¶
舌見淡紅中有大紅星者乃少隂君火熱之盛也所不¶
勝者假火勢以侮脾土將欲發黄之候也宜用茵陳五¶
苓散治之¶
<pb:KR3e0078_WYG_048-27b>¶
　¶
　¶
　¶
舌見紅色尖見青黒色者水虚火實腎熱所致宜用竹¶
葉石膏湯治之¶
<pb:KR3e0078_WYG_048-28a>¶
舌見淡紅色而中有一紅暈沿皆純黒乃餘毒遺於心¶
胞絡之間與邪火鬱結二火亢極故有是證也以承氣¶
湯下之¶
　¶
　¶
　¶
舌見紅色更有裂紋如人字形者乃君火燔灼熱毒炎¶
上故發裂也宜用涼膈散¶
<pb:KR3e0078_WYG_048-28b>¶
　¶
　¶
　¶
舌見紅色更有紅㸃如蟲蝕之狀者乃熱毒熾甚火在¶
上水在下不能相濟故也宜用小承氣湯下之¶
<pb:KR3e0078_WYG_048-29a>¶
舌見紅色内有乾鞕黒色形如小長舌而有刺者此熱¶
毒熾甚堅結大腸金受火制不能平木故也急用調胃¶
承氣湯下之¶
　¶
　¶
　¶
舌見紅色内有黒紋者乃隂毒厥於肝經肝主筋故舌¶
見如絲形也用理中合四逆湯温之¶
<pb:KR3e0078_WYG_048-29b>¶
　¶
　¶
　¶
舌見黒色水尅火明矣患此者百無一治治者審之¶
薛余在留都時地官主事鄭汝東妺壻患傷寒得此舌¶
　院内醫士㑹僖謂當用附子理中湯人咸驚駭遂止¶
　亦莫能療困甚治棺㑹與之鄰徃視之謂用前藥猶¶
　有生理其家既待以死拚從之數劑而愈大抵舌黒¶
<pb:KR3e0078_WYG_048-30a>¶
　之證有火極似水者即杜學士所謂薪為黒炭之意¶
　也宜涼膈散之類以瀉其陽有水來尅火者即會醫¶
　士所療之人是也宜理中湯以消隂翳又須以老生¶
　薑切片擦其舌色稍退者可治堅不退者不可治¶
　𢎞治辛酉金臺姜夢輝患傷寒亦得此舌手足厥逆¶
　吃逆不止衆醫猶作火治幾至危殆院判吳仁齊用¶
　附子理中湯而愈夫醫之為道有是病必用是藥附¶
　子療寒其效可數奈何世皆以為必不可用之藥寧¶
<pb:KR3e0078_WYG_048-30b>¶
　視人之死而不救不亦哀哉至於火極似水之證用¶
　藥得宜効應不異不可便謂百無一治而棄之也¶
　¶
　¶
　¶
舌見尖白根黄其表證未罷須宜解表然後乃可攻之¶
如大便秘者用涼膈散加硝黄泡服小便澀者用五苓¶
散加木通合益元散加薑汁少許以白滚湯調服¶
<pb:KR3e0078_WYG_048-31a>¶
　¶
　¶
　¶
舌見弦白心黒而脈沈㣲者難治脈浮滑者可汗沈實者¶
可下始病即發此色乃危殆之甚也速進調胃承氣湯下之¶
　¶
　¶
　¶
<pb:KR3e0078_WYG_048-31b>¶
舌尖白胎二分根黒一分必有身痛惡寒如飲水不至¶
甚者五苓㪚自汗渴者白虎湯下利者解毒湯此亦急¶
證也¶
　¶
　¶
　¶
舌見白胎中有黒小㸃亂生者尚有表證其病來之雖¶
惡宜涼膈散㣲表之表退即當下之下用調胃承氣湯¶
<pb:KR3e0078_WYG_048-32a>¶
　¶
　¶
　¶
舌見如灰色中間更有黒暈兩條此熱乘腎與命門也宜急¶
下之服解毒湯下三五次遲則難治如初服量加大黄酒浸泡¶
　¶
　¶
　¶
<pb:KR3e0078_WYG_048-32b>¶
舌見㣲黄色者初病即得之發讝語者由失汗表邪入¶
裏也必用汗下兼行以雙解散加解毒湯兩停主之¶
雙解散加解毒湯方¶
　　防風　川芎　當歸　芍藥　大黄　麻黄¶
　　連翹　芒硝　荆芥　白术　梔子(各半/兩)　石膏¶
　　黄芩　桔梗(各一/兩)　甘草(二兩/)　滑石(三/兩)¶
　　右每服一兩水一鍾半生薑三片煎八分服不拘¶
　　時一云有桂枝二兩¶
<pb:KR3e0078_WYG_048-33a>¶
　¶
　¶
　¶
舌中見白胎外則㣲黄者必作泄宜服解毒湯惡寒者¶
五苓散¶
　¶
　¶
　¶
<pb:KR3e0078_WYG_048-33b>¶
舌見㣲黄色者表證未罷宜用小柴胡湯合天水散主¶
之可下者大柴胡湯下之表裏雙除臨證審用之¶
　¶
　¶
　¶
　¶
舌見黄色者必初白胎而變黄色也皆表而傳裏熱已¶
入胃宜急下之若下遲必變黒色為惡證為亢害鬼賊¶
<pb:KR3e0078_WYG_048-34a>¶
邪氣深也不治宜用調胃承氣湯下之¶
　¶
　¶
　¶
舌左白胎而自汗者不可下宜白虎加人參三錢服之¶
　¶
　¶
　¶
<pb:KR3e0078_WYG_048-34b>¶
舌右白胎滑者病在肌肉為邪在半表半裏必徃來寒¶
熱宜小柴胡湯和解之¶
　¶
　¶
　¶
舌左見白胎滑此臟結之證邪併入臟難治¶
<pb:KR3e0078_WYG_048-35a>¶
　¶
　¶
　¶
舌見四圍白而中黄者必作煩渴嘔吐之證兼有表者¶
五苓散益元散兼服須待黄盡方可下也¶
　¶
　¶
　¶
<pb:KR3e0078_WYG_048-35b>¶
舌見黄而有小黒㸃者邪徧六腑將入五臟也急服調¶
胃承氣湯下之次進和解散十救四五也¶
　¶
　¶
　¶
舌見黄而尖白者表少裏多宜天水散一服涼膈散二¶
服合進之脈弦者宜防風通聖散¶
<pb:KR3e0078_WYG_048-36a>¶
　¶
　¶
　¶
舌見黄而澁有隔瓣者熱已入胃邪毒深矣心火煩渴¶
急以大承氣湯下之若身發黄者用茵陳湯下血用抵¶
當湯水在脇内十棗湯結胸甚者大陷胸湯痞用大黄¶
瀉心湯¶
　¶
<pb:KR3e0078_WYG_048-36b>¶
　¶
　¶
　¶
舌見四邊㣲紅中央灰黒色者此由失下而致用大承氣湯¶
下之熱退可愈必三四下方退五次下之而不退者不治¶
<pb:KR3e0078_WYG_048-37a>¶
舌見黄而黒㸃亂生者其證必渴譫語脈實者生脈濇¶
者死循衣摸牀者不治若下之見黒糞亦不治下宜大¶
承氣湯¶
　¶
　¶
　¶
舌見黄中黒至尖者熱氣已深兩感見之十當九死¶
惡寒甚者亦死不惡寒而下利者可治調胃承氣湯¶
<pb:KR3e0078_WYG_048-37b>¶
主之¶
　¶
　¶
　¶
舌見外淡紅心淡黒者如惡風表未罷用雙解散加解¶
毒湯相半㣲汗之汗罷急下之如結胸煩躁目直視者¶
不治非結胸者可治¶
<pb:KR3e0078_WYG_048-38a>¶
　¶
　¶
　¶
舌見灰色尖黄不惡風寒脈浮者可下之若惡風惡寒¶
者用雙解散加解毒湯主之三四下之見糞黒不治¶
　¶
　¶
　¶
<pb:KR3e0078_WYG_048-38b>¶
舌見灰黒色而有黒紋者脈實急用大承氣湯下之脈¶
浮渴欲飲水者用涼膈散解之十可救其二三¶
　¶
　¶
　¶
舌根㣲黒尖黄脈滑者可下之脈浮者當養隂退陽若¶
惡風寒者㣲汗之用雙解散若下利用解毒湯十生八¶
九也¶
<pb:KR3e0078_WYG_048-39a>¶
　¶
　¶
　¶
舌根㣲黒尖黄隱見或有一紋者脈實急用大承氣湯¶
下之&KR0899;浮渴飲水者用涼膈散解之十可救其一二也¶
　已上三十六舌乃傷寒騐證之捷臨證用心處之百¶
　無一失¶
　　動氣¶
<pb:KR3e0078_WYG_048-39b>¶
動氣者為築築然動跳於腹者是也¶
動氣在右不可發汗發汗則衂而渴心苦煩飲即吐水¶
(活人云先服五苓散/三服次服竹葉湯)　動氣在左不可發汗發汗則頭¶
眩汗不止筋惕肉瞤(活人云先服防風白术牡蠣/汗止次服建中湯方見自汗)　動¶
氣在上不可發汗發汗則氣上衝正在心端(活人云宜/服李根湯)¶
(方見氣/上衝心)　動氣在下不可發汗發汗則無汗心中大煩¶
骨節苦疼目暈惡寒食則反吐穀不能進(活人云先服/大橘皮湯吐)¶
(止後服小/建中湯)　動氣在右不可下下之則津液内竭咽燥¶
<pb:KR3e0078_WYG_048-40a>¶
鼻乾頭眩心悸也　動氣在左不可下下之則腹内拘¶
急食不下動氣更劇雖身有熱臥則欲踡　動氣在上¶
不可下下之則掌握熱煩身上浮冷熱汗自泄欲得水¶
自灌　動氣在下不可下下之則腹脹滿卒起頭眩食¶
則下清穀心下痞也¶
　附保命集方¶
傷寒汗下後臍左有動氣者宜防葵散¶
防葵散方¶
<pb:KR3e0078_WYG_048-40b>¶
　　防葵(一/兩)　木香(不見/火)　柴胡　黄芩(各半/兩)¶
　右剉為細末每服五錢水煎服¶
傷寒汗下後臍上有動氣者宜枳殻散¶
枳殻散方¶
　　枳殻(䴸/炒)　訶黎勒　木香(不見火/各五錢)　赤茯苓¶
　　當歸　三稜(炮各/一兩)¶
　右為末每服五錢沸湯㸃服¶
傷寒汗下後臍右有動氣者宜前胡散¶
<pb:KR3e0078_WYG_048-41a>¶
前胡散方¶
　　前胡　赤茯苓　大腹皮　人參(各五/錢)　木香¶
　　㯽榔　大黄(各三/錢)¶
　右為細末每服五錢沸湯㸃服¶
傷寒汗下後臍下有動氣者宜茯苓散¶
茯苓散方¶
　　赤茯苓(一/兩)　桂心　大腹皮　川蘹香(炮炒/)¶
　　良薑(各五錢/)　㯽榔(三錢/)¶
<pb:KR3e0078_WYG_048-41b>¶
　右為細末每服五錢沸湯㸃服¶
如久不治傳為積熱治之難痊不可汗下也¶
　　潄水不欲嚥¶
此證屬陽明凡内有熱者欲飲水今欲水而不欲嚥是¶
熱在經而裏無熱也陽明經氣血俱多經中熱甚逼血¶
妄行故知必作衂也　楊仁齋曰唇燥口乾血證類有¶
之必欲取水而灌潄也然潄水而不飲水何哉盖渴者¶
易為飲陽熱入裏胃中液乾患不與水耳惟夫上焦瘀¶
<pb:KR3e0078_WYG_048-42a>¶
血下焦蓄血乗肺發燥渴證獨無是以潄水而不欲下¶
咽也潄水條例惟血證有焉¶
陽明身熱頭疼口燥潄水不欲入咽必衂血脈㣲者(犀/角)¶
(地黄湯/茅花湯)無表證不寒熱胸腹滿唇燥口乾潄水不嚥小¶
便多此為瘀血必發狂輕者(犀角地黄湯/桃仁承氣湯)甚者(抵當/丸)取¶
盡黒物為度¶
吳凡少隂脈沈細手足冷或時煩燥作渴欲潄水不欲¶
嚥者宜四逆湯温之又下利厥逆無脈乾嘔煩渴欲潄¶
<pb:KR3e0078_WYG_048-42b>¶
水不欲嚥宜白通加豬膽汁人尿主之凡厥隂蚘厥傷¶
寒煩躁吐蚘口燥舌乾但欲涼水浸舌及唇時不可離¶
不欲嚥者宜理中湯加烏梅主之大抵隂證發躁煩渴¶
不能飲水或有勉强飲下良久復吐或飲水而嘔或噦¶
逆者皆内寒也盖無根失守之火遊於咽嗌之間假作¶
燥渴則不能飲或有能飲水不吐復欲飲者熱也¶
　　衂¶
成衂者鼻中出血也雜病衂血在裏傷寒衂血在表病¶
<pb:KR3e0078_WYG_048-43a>¶
源曰心主血肝藏血肺主氣開竅於鼻血得熱隨氣上¶
從鼻出為衂是雜病衂者責其裏熱也經曰傷寒脈浮¶
𦂳不發汗因致衂者麻黄湯傷寒六七日不大便頭痛¶
有熱者與小承氣湯小便清者知不在裏仍在表也¶
當須發汗若頭痛者必衂宜桂枝湯是傷寒衂者責其¶
表熱也衂雖為熱在經又有不可汗者經曰衂不可汗¶
汗則額上陷脈𦂳急直視不能眴不得眠是也前云桂¶
枝麻黄證者非治衂也盖以發散經中邪氣使其不得¶
<pb:KR3e0078_WYG_048-43b>¶
擁盛於經迫上而妄行也衂為熱無寒是以三隂無衂¶
經曰少隂病但厥無汗而强發之必動其血或從口鼻¶
或從目出是名下厥上竭者死非衂也又衂但頭汗出¶
身無汗及汗出不至足者亦死證也¶
太陽傷寒脈浮𦂳不發汗因致衂者麻黄湯主之(活人/云衂)¶
(後脈浮者宜麻黄湯衂後脈已㣲/者不可行麻黄湯宜黄芩芍藥湯)　太陽病脈浮𦂳無¶
汗發熱身疼痛八九日不解表證仍在此當發其汗服¶
藥已㣲除其人發煩目瞑劇者必衂乃解所以然者陽¶
<pb:KR3e0078_WYG_048-44a>¶
氣重故也麻黄湯主之¶
　張或謂經言衂家不可發汗汗出必額上陷今衂血¶
　之證皆贅麻黄於其下何也夫太陽脈浮𦂳發熱無¶
　汗自衂者愈此一定之論也何故復用麻黄湯以汗¶
　之仲景豈有前後相反之理哉然前條麻黄湯主之¶
　五字合當用于當發其汗之下盖以漢之文法用藥¶
　諸方皆贅於外條之末且如大青龍湯證既云脈㣲¶
　弱汗出惡風者不可服服之厥逆筋惕肉瞤此為逆¶
<pb:KR3e0078_WYG_048-44b>¶
　也又以大青龍湯主之皆此例也¶
太陽中風以火劫發汗邪風被火兩陽相熏其身發黄¶
陽盛欲衂隂虚小便難頭汗腹滿㣲喘口乾咽爛或不¶
大便讝語甚者至噦捻衣摸牀小便利者可治(詳身/黄門)¶
　太陽病脈浮𦂳發熱無汗而衂者愈也¶
陽明病口燥但欲潄水不欲嚥者此必衂(成陽明之脈/起於鼻絡於)¶
(口陽明裏熱則渴欲飲水此口燥但欲潄水不欲嚥者/是熱在經而裏無熱也陽明氣血俱多經中熱甚迫血)¶
(妄行必作衂也○當責熱黄/芩芍藥湯衂乃解黄芩湯)　脈浮發熱口乾鼻燥能¶
<pb:KR3e0078_WYG_048-45a>¶
食者則衂(黄芩/湯)¶
少隂病但厥無汗而强發之必動其血或從口鼻或從¶
目出名下厥上渴為難治¶
禁忌衂家不可發汗汗出必額上陷脈急𦂳直視不能¶
瞬不得眠(衂忌發汗者為無脈若浮𦂳/身疼發熱惡寒之證宜發之)　動氣發汗則¶
衂而渴飲水即吐(詳動/氣)¶
　附¶
海仲景言衂不可發汗者盖為脈㣲也若浮𦂳者麻黄¶
<pb:KR3e0078_WYG_048-45b>¶
湯浮緩者桂枝湯脈已微二藥不可用犀角地黄湯主¶
之(仲景云衂家不可發汗汗出必額上陷脈𦂳直視不/能瞬不得眠又云亡血不可發其表汗出即寒慄而)¶
(振此二説皆為脈㣲不可汗也若/脈浮𦂳及浮緩者皆當發之是也)¶
活傷寒衂血脈已微者黄芩芍藥湯犀角地黄湯主之¶
犀角地黄湯治傷寒應發汗而不發汗内有瘀血鼻衂¶
吐血面黄大便黒此方主消化瘀血¶
　　芍藥(一/兩)　生地黄(一兩/半)　牡丹皮　犀角(各二錢/半鎊)¶
　右㕮咀每服五錢水一盞半煎取一盞有熱如狂者¶
<pb:KR3e0078_WYG_048-46a>¶
　加黄芩一兩其人脈大來遲腹不滿自言滿者為無¶
　熱不用黄芩¶
茅花湯治鼻衂不止用茅花尖一把以水三盞濃煎汁¶
一盞分二服即瘥無花以根代之¶
若衂而渴者心煩飲則吐水先服五苓散次服竹葉湯¶
本治傷寒衂血滑石丸¶
　　滑石(不拘多少/研為細末)¶
　右用飯丸如桐子大每服十丸㣲嚼破新水咽下立止¶
<pb:KR3e0078_WYG_048-46b>¶
　用藥末一錢飯少許同嚼下亦得老幼皆可服湯晦叔¶
　云鼻衂者當汗不汗所致其血青黒時不以多少乃止¶
　宜服温和藥以調其衛纔見鮮血急以此藥治之¶
戴古論鼻衂屬太陽經風寒皆有之既衂而表證仍在¶
於寒當用麻黄湯於風當再用桂枝湯且謂發煩目瞑¶
極者必衂既發煩目瞑豈純是太陽經兼陽明之脈循¶
鼻是太陽侵入陽明汗下俱難若衂已而熱不退者惟¶
升麻葛根湯散毒散陽旦湯為穏衂而煩渴飲則吐水¶
<pb:KR3e0078_WYG_048-47a>¶
先服五苓㪚次服竹葉石膏湯大衂不止宜茅花湯或¶
黄芩芍藥湯加茅花一撮　若少隂初得病醫誤以止¶
發汗之法致迫血動經妄行而衂其血非獨出於鼻或¶
從口中或從耳目又有陽陷入隂四肢厥逆醫見其厥¶
謂寒邪在表從而汗之當下反汗以致動血是謂下厥¶
上逆為難治先哲云桂枝下咽陽盛則斃正以此也要¶
知汗不出徹為陽之衂誤發其汗為隂之衂二者大不¶
同也又云陽盛隂虚汗之則死¶
<pb:KR3e0078_WYG_048-47b>¶
陶傷寒衂血或成流久不止者將山梔炒黒色為細末¶
吹入鼻内外用水濕草紙搭於鼻中其血自止須分㸃¶
滴成流者其邪在經不在此法　墨汁五倍子燒灰或¶
服或吹隨用又或刺曲池合谷瀉之¶
吳凡吐血衂血無表證脈不浮𦂳者不可發汗也東垣¶
云脈㣲者宜黄芩芍藥湯脈滑數者犀角地黄湯如熱¶
盛血不止者河間地黄散古方四生丸血虚者東垣麥¶
門冬飲子三黄補血湯若不止者活人茜根散茅花湯¶
<pb:KR3e0078_WYG_048-48a>¶
主之也以上皆治吐血衂血之良方但在出入通變也¶
大抵吐血衂血脈滑小者生脈實大者死或吐或衂後¶
脈微者易治若熱反盛脈反數急者死也若衂而頭汗¶
出或身上有汗不至足者乃難治也凡血得熱則行得¶
冷則凝見黒則止所以犀角地黄湯中加好京墨一二¶
匙攪藥令黒與之最効也昔陶尚文治一人傷寒四五¶
日吐血不止醫以犀角地黄湯茅花湯治之反劇陶公¶
切其脈浮𦂳而數遂用麻湯一服汗出而愈也可謂得¶
<pb:KR3e0078_WYG_048-48b>¶
仲景之心法矣若脈不浮𦂳而數者此法豈可施乎¶
　¶
　¶
　¶
　¶
　¶
　¶
　證治準繩卷四十八¶
