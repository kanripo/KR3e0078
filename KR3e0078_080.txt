# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.806319
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷八十
<pb:KR3e0078_WYG_080-1a>¶
欽定四庫全書¶
　證治凖繩卷八十¶
　　　　　　　　　　　　明　王肯堂　撰¶
　㓜科¶
　　心臟門¶
　　　瘡疥¶
瘡疥海小兒經絡藴熱頭面及身體生瘡四君子加𤓰¶
蔞根桔梗各半錢煎服　湯小兒惡瘡天氣温和頻與¶
<pb:KR3e0078_WYG_080-1b>¶
澡洗更衣名曰外宣亦不宜服藥小兒不得已而服藥¶
此乃下法若將養合宜何疾可侵更令乳哺有節勿令¶
過飽其身乃如藥樹此養生之理也¶
湯惡瘡方　頻浴身安外宣無病¶
　　春用栁條荆芥　夏用棗葉槐枝　秋冬用苦參¶
　俱煎湯洗浴¶
加味羌活散　治小兒四氣外搏肌膚發為癮疹増寒¶
　發熱身痒¶
<pb:KR3e0078_WYG_080-2a>¶
　　羌活　前胡(各一/兩)人參　桔梗　茯苓　甘草(炙/)¶
　　川芎　枳殻(麩/炒)天麻(各半/兩)蟬蛻(去/鬚)薄荷(各二/錢)¶
　右十一味剉碎每服三錢水一盞薑三片煎至六分¶
　不拘時服¶
當歸飲子　治小兒心血凝滯内藴風熱發見皮膚遍¶
　身瘡疥或腫或痒或膿水浸淫¶
　　當歸(去/蘆)赤芍藥　川芎　生地黄　蒺藜(炒去/刺)荆¶
　　芥穗　防風(去蘆各/一兩)何首烏　黄耆(去/蘆)甘草(炙各/半兩)¶
<pb:KR3e0078_WYG_080-2b>¶
　右十味剉碎每服四錢水一盞薑三片煎六分服無¶
　時¶
胎毒瘡疥因禀胎熱或娠母飲食之毒七情之火初如¶
乾癬後則膿水淋漓或結靨成片如發于兩耳眉或耳¶
前後髪際之間属手少陽經若發于四肢属脾胃經發¶
于兩脇属肝經發于額属心經發于腦属膀胱經發于¶
頦頰属腎經當隨各經所主五臟勝負及乳母食啖厚¶
味鬱怒所傳致而調治之不可輒用化毒犀角等丸設¶
<pb:KR3e0078_WYG_080-3a>¶
元氣復傷轉變他證尤為難療　一小兒遍身患之服¶
牛黄解毒丸皆愈惟頭結痂作痒出水此禀腎經虚熱¶
用地黄丸解毒散而愈　一小兒患於髪際之間作痒¶
診其母有肝火用加味逍遥散加漏蘆用牛黄解毒散¶
而愈(解毒散一/名托毒散)　一小兒患於左耳髪際漸延上頭作¶
痒此禀肝膽二經熱毒用柴胡清肝散母子並服而愈¶
後不戒膏粱復發膿水淋漓右頰赤色此胃經有熱先¶
用清胃散仍用柴胡清肝散治肝火母子俱服又用立¶
<pb:KR3e0078_WYG_080-3b>¶
効散牛黄解毒丸而愈　一小兒兩眉患之延及遍身¶
四肢為患膿水淋漓寒熱徃來属肝脾積熱用清胃散¶
小柴胡湯立効散而愈復眉間復患兩目連劄小便白¶
濁用四味肥兒丸九味蘆薈丸而愈　一小兒因乳母¶
不戒七情厚味患此乆不愈母用清胃逍遥二散子用¶
牛黄解毒丸愈後兒食甘味眉間生瘡痒痛目劄用四¶
味肥兒丸為主佐以加味逍遥散清胃散而愈　一小¶
兒遍身患之兩脇為甚子用四味肥兒丸立効散母用¶
<pb:KR3e0078_WYG_080-4a>¶
柴胡梔子散而愈¶
牛黄解毒丸　治胎毒瘡癤及一切瘡瘍¶
　　牛黄(三/錢)甘草　金銀花(一/兩)草紫河車(五/錢)¶
　右四味為末煉蜜丸量兒服¶
立効散　治鬢瘡耳瘡及一切瘡疥¶
　　定粉(末/)松香(末/)黄檗(末/)黄連(末/)枯礬(末各/一兩)¶
　右五味各另為末用清油燭油調搽¶
敷藥解毒散　治一切毒瘡風疹痒痛¶
<pb:KR3e0078_WYG_080-4b>¶
　　大黄　黄檗　山梔　寒水石(各等/分)¶
　右四味為末水調搽若破而膿水淋漓用當歸膏或¶
　清燭油調尤善¶
柴胡梔子散(發/熱)四味肥兒丸(疳/)九味蘆薈丸(疳/)金黄散¶
(天泡/瘡)¶
熱毒瘡疥因乳哺過早或嗜甘肥臟腑積熱或母食膏¶
粱厚味或七情内火所致當分臟腑所属之因病之虚¶
實調其血氣平其所勝如肝經實熱用柴胡清肝散虚¶
<pb:KR3e0078_WYG_080-5a>¶
熱用六味地黄丸心經實熱用導赤散虚熱用補心湯¶
脾經實熱用瀉黄散虚熱用補中湯肺經實熱用瀉白¶
散虚熱用五味異功散腎經熱用六味地黄丸大凡手¶
足冷者属虚寒手足熱者属實熱脉沉數有力作渴飲¶
冷大便乾實此邪在裏宜内疎若脉浮數有力作渴飲¶
冷此邪在表宜發散若脉浮大按舉無力或作渴飲湯¶
乳食少思此真氣虚而發熱也調理脾胃其病自愈切¶
不可用寒涼之劑復損真氣嬰兒宜調治乳母為主¶
<pb:KR3e0078_WYG_080-5b>¶
一小兒脇間患此寒熱如瘧小便頻數此禀肝火所致¶
先用柴胡清肝散又用加味逍遥散而愈後因乳母肝¶
火動而復發用加味逍遥散及八珍湯加牡丹皮山梔¶
母子服之並愈　一小兒腹間患此發熱便血面黄少¶
食或作嘔或作瀉手足時冷右闗脉弦數此脾土虚弱¶
肝火為患宜用五味異功散加升麻柴胡山梔益肝氣¶
清肝火後用地黄丸滋腎水生肝血而愈　一小兒腿¶
内股患此色赤不愈發熱面色或赤或青此禀腎隂不¶
<pb:KR3e0078_WYG_080-6a>¶
足而木火熾盛先用柴胡梔子散以清肝火後用地黄¶
丸以補肝腎而愈　一小兒肘間患此作渴飲冷右寸¶
闗脉數而無力此胃經積熱傳於肺經也先用瀉黄瀉¶
白二散漸愈後用五味異功散四味肥兒丸而愈　一¶
小兒嗜膏粱甘味先患背膊後沿遍身淋漓此飲食之¶
熱而傷脾血也先用清胃瀉黄二散而愈但形氣怯弱¶
用五味異功散而元氣復¶
諸疳瘡疥因脾胃虧損内亡津液虚火妄動或乳母六¶
<pb:KR3e0078_WYG_080-6b>¶
淫七情飲食起居失宜致兒為患當分其因審其經而¶
平之如面青寒熱或白翳遮睛肝經之證也面赤身熱¶
或作渴驚悸心經之證也面黄體痩或作渴泄瀉脾經¶
之證也面白咳嗽或鼻間生瘡肺經之證也面黧體痩¶
或喜卧濕地腎經之證也嬰兒宜調治乳母若不審五¶
臟勝負形病虚實妄行敗毒多致不救¶
湯傅瘡藥方¶
　　剪刀草　黄連　苦參¶
<pb:KR3e0078_WYG_080-7a>¶
　右三味等分為末先洗淨次用麻油輕粉調傅¶
田瘡癬治法浸淫瘡宜用苦瓠散塗之乾癬宜用羊蹄¶
根絞自然汁調膩粉塗之濕癬宜用青金散貼之¶
苦瓠散　治小兒浸淫瘡漸展不止¶
　　苦瓠(二/兩)蛇蛻(燒/灰)蜂房(微炒各/半兩)梁上塵(一/合)¶
　右四味為細末生油調塗攤帛上貼¶
青金散　治小兒濕癬浸淫瘡¶
　　白膠香(研一/兩)輕粉(半/兩)青黛(二錢/半)¶
<pb:KR3e0078_WYG_080-7b>¶
　右三味研為細末乾糝瘡上¶
秘録治小兒風&KR0473;　白礬(十二/兩)熱酒鎔化馬尾蘸酒塗¶
之立効¶
山小兒頭面爛瘡　木耳舂細蜜調傅又冷水調平胃¶
散俱乾則易之¶
癍疹潔古云癍疹之病焮腫於外者属少陽相火也謂¶
之癍小紅靨隱於皮膚中者属少隂君火也謂之疹癍¶
疹並出則小兒難禁然首尾俱不可下大抵安裏藥多¶
<pb:KR3e0078_WYG_080-8a>¶
發表藥少小便秘則微疎之身温者順身凉者逆大忌¶
外敷寒涼内用疎導無此二者可保無虞¶
葛根橘皮湯　治發癍煩悶嘔吐清汁兼治麻痘等證¶
　　葛根　陳皮　杏仁(去皮/尖)麻黄(去/節)知母(炒/)甘草¶
　　黄芩(各半/兩)¶
　右七味每服二三錢水煎服¶
𤣥參升麻湯　治癍疹已發未發或身如錦紋甚則煩¶
　躁語言㗋閉腫痛¶
<pb:KR3e0078_WYG_080-8b>¶
　　𤣥參　升麻　甘草¶
　右三味每服二三錢水煎服¶
化癍湯¶
　　人參　石膏　知母　甘草(各二/錢)¶
　右四味每服二錢水一盞入糯米半合煎六分米熟¶
　為度去滓温服¶
荆防敗毒散(即人參敗毒散/加荆芥防風)¶
人參敗毒散　治瘡瘍邪氣在表應發者若増寒壮熱¶
<pb:KR3e0078_WYG_080-9a>¶
　項强脊疼或惡心咳嗽亦宜用之¶
　　人參　茯苓　川芎　羌活　獨活　前胡　柴¶
　　胡　桔梗　枳殻(麩皮/炒)甘草(炒各/等分)¶
　右十味每服二三錢水煎服¶
東垣人參安胃散　治癍疹因服峻厲之劑脾胃虚熱¶
　泄瀉嘔吐飲食少思等證¶
　　人參(一/錢)黄茋(炒二/錢)生甘草　炙甘草(各五/分)白芍(酒/炒)¶
　　(七/分)陳皮(三/分)白茯苓(四/分)黄連(炒二/分)¶
<pb:KR3e0078_WYG_080-9b>¶
　右八味為末每服二錢水煎服¶
犀角消毒散　治癍疹丹毒發熱痛痒及瘡疹等證¶
　　牛蒡子　甘草　荆芥　防風(各五/分)犀角(鎊末/三分)金¶
　　銀花(三/分)¶
　右六味水煎熟入犀角傾出服¶
地龍散　治小兒風熱癮疹状如傷寒耳尖及手足冷¶
　　地龍(洗去土半/兩焙乾)穿山甲(半兩以皂角/灰炒令黄)硃砂(二錢/研細)¶
　右前二味為細末後入硃砂一處再研和勻每服一¶
<pb:KR3e0078_WYG_080-10a>¶
　錢用紫草煎湯調下不拘時量兒大小加減¶
消毒飲(咽/㗋)清涼飲子(裏/熱)¶
治大人小兒癮疹入腹即殺人方¶
　用蕪菁子末酒調服三錢小兒加減　又酒服牛膝¶
　末三錢小兒減之　又以鹽湯洗了挼蓼子傅¶
治風腫及癮疹¶
　巴豆五十箇去皮以水三升煮取一升以綿浸湯中¶
　適寒温以拭病上隨手差¶
<pb:KR3e0078_WYG_080-10b>¶
治風疹入腹身體强腫舌乾燥硬¶
　蔓菁子三兩為末每用温酒調一錢¶
治風疹痒不止¶
　　酪(五/合)鹽(一/兩)二味相和煎過摩病處立瘥　又方蛇¶
　蛻皮一條水一升煎半升雞翎掃揩上即瘥　又方¶
　白礬五兩為末以酒三合童便一升煎如稀膏以綿¶
　蘸藥於病上輕手揩之令熱徹入皮膚須臾消盡此¶
　方神竒能治百計不差者(出聖/惠)¶
<pb:KR3e0078_WYG_080-11a>¶
黄水粘瘡薛小兒黄水粘瘡属肝脾二經風熱積熱所¶
致邪在表而痛痒者輕則犀角消毒散重則連翹防風¶
湯邪在内而大便秘者輕則九味解毒散重則大連翹¶
飲若頭目不清増寒壮熱作渴便秘者表裏俱有邪也¶
用加味清涼飲若誤服尅伐之藥而致發熱惡寒者肺¶
氣傷也用四君桔梗柴胡發熱嘔吐胃氣傷也用異功¶
散發熱作瀉脾氣虚也用六君子湯並加柴胡升麻餘¶
當隨證裁之¶
<pb:KR3e0078_WYG_080-11b>¶
大連翹飲　治風毒熱毒發熱作痛二便不利表裏俱¶
　實(方見/)¶
柴胡梔子散　治肝膽風熱生瘡作痛發熱或瘡破而¶
　膿水淋漓或發寒熱晡熱(方見/)¶
犀角消毒散　治熱毒積毒發于肌表而頭面生瘡或¶
　痛或痒者(方見/癍疹)¶
荆防敗毒散　治風熱相搏邪氣在表患瘡瘍之類寒¶
　熱作痛者(方見/前)¶
<pb:KR3e0078_WYG_080-12a>¶
補中益氣湯　治瘡瘍之類過服敗毒之藥致中氣虚¶
　弱發熱或寒者(方見/虚熱)¶
六君子湯　治瘡瘍脾胃虚弱不能飲食更或嘔吐而¶
　瘡不愈者(方見/脾)¶
九味解毒散　治熱毒胎毒而發瘡瘍之類未潰作痛¶
　者¶
　　黄連(炒/)芍藥　防風　甘草(各三/分)金銀花　連翹¶
　　(各一/分)當歸(八/分)山梔(四/分)白芷(六/分)¶
<pb:KR3e0078_WYG_080-12b>¶
　右九味作一劑水煎母子並服¶
加味清涼飲　治熱毒積毒在内患瘡瘍大便不通而¶
　欲痛作渴者¶
　　當歸　赤芍藥　甘草(炙/)大黄(炒各/三分)山梔(炒三/分)牛¶
　　蒡子(炒杵/四分)¶
　右六味水煎服¶
人參消風散　治諸風上攻頭目昏眩項背拘急肢體¶
　煩疼肌肉顫動耳若蟬鳴鼻塞多&KR0329;皮膚頑麻瘙&KR1034;¶
<pb:KR3e0078_WYG_080-13a>¶
　疹目澁昏困¶
　　人參　白殭蠶　茯苓　防風　芎藭　藿香¶
　　蟬蛻　厚朴(薑/製)羌活(各三/錢)荆芥穗　炙甘草　陳¶
　　皮(各五/錢)¶
　右十二味每服一二錢水煎¶
連翹防風湯　治小兒肝脾風熱時毒頭面生瘡¶
　　連翹(研/碎)防風　黄連　陳皮　芍藥　當歸　白¶
　　蒺藜(炒去/刺)荆芥　獨活　茯苓　甘草　黄芩¶
<pb:KR3e0078_WYG_080-13b>¶
　　牛蒡子(炒研各/等分)¶
　右十三味每服二錢水煎服¶
和肝補脾湯　治風熱瘡疹脾土不及肝木太過¶
　　人參　陳皮　川芎(各五/分)山梔(炒四/分)白术　茯苓¶
　　芍藥(各七/分)柴胡　甘草(炙各/三分)¶
　右九味分二劑水煎服¶
益脾清肝湯　治肝脾風熱瘡寒熱體痛脾胃虚弱¶
　　人參　白术　茯苓　甘草　川芎　當歸　黄¶
<pb:KR3e0078_WYG_080-14a>¶
　　茋(各三/分)柴胡　牡丹皮(各二/分)¶
　右九味水煎服¶
三黄散　治風熱疳熱生瘡水浸淫膿流處便濕爛¶
　　松香　五倍子　黄連　黄丹　海螵蛸(各一/錢)輕¶
　　粉　雄黄(各少/許)¶
　右七味為末用瑩肌散煎洗滲之乾者油敷¶
立効散¶
　　定粉　松香　黄檗　黄連　枯礬(各一/分)¶
<pb:KR3e0078_WYG_080-14b>¶
　右五味為末用清燭油調搽¶
頭面瘡薛人身諸陽之氣㑹於首而聚於面其有患瘡¶
痍者因臟腑不和氣血凝滯於諸陽之經或禀賦腎隂¶
虚肝火或受母胎毒或乳母六淫七情或食膏粱醇酒¶
或兒食甘肥厚味所致其因不同當各辨其經絡審其¶
所因而治之若發於目銳眥耳前上頰抵鼻至目内眥¶
者皆属小腸經發於巔及頭角下頰耳後腦左右者皆¶
属胆經發於頰前鼻孔及人中左右者皆属大腸經發¶
<pb:KR3e0078_WYG_080-15a>¶
於鼻之挾孔下唇口反承漿耳後頰車耳前髪際額顱¶
者皆属胃經發於目内眥上額尖至後腦項者皆属膀¶
胱經既察其經即當分治若禀腎火者用六味地黄丸¶
(腎/)胎毒者犀角消毒丸(見/前)食積疳者四味肥兒丸(疳/)乳¶
母膏粱者東垣清胃散(齒/)至於諸腑受病必兼諸臟故¶
患於額間属心經發熱飲冷者為實熱用導赤散(心/)發¶
熱飲湯者属虚熱用養心湯左腮属肝經或頸項勁强¶
者為實熱用柴胡清肝散(熱/)或咬牙煩悶者為虚熱用¶
<pb:KR3e0078_WYG_080-15b>¶
六味地黄丸右腮属肺經喘嗽飲冷者為實熱用瀉白¶
散(肺/)發熱咳嗽者為火刑金用人參平肺散(嗽/)鼻間属¶
胃經發熱飲冷大便黄硬者為實熱用瀉黄散(脾/)發熱¶
飲湯大便青白者為虚熱用異功散患於頦及耳輪者¶
属膀胱經腎無實證唯用地黄丸若瘡已潰乆而不愈¶
則當審其臟氣之相勝病邪之傳變而以調補脾胃為¶
主若因乳母遺熱為患者當先治其母則兒病自愈也¶
養心湯　治心氣不足虚熱上攻而患瘡瘍者¶
<pb:KR3e0078_WYG_080-16a>¶
　　黄茋　白茯苓　半夏麯　當歸　川芎　辣桂¶
　　栢子仁　酸棗仁(炒/)五味子(杵/)人參(各三/錢)甘草(炒/四)¶
　　(錢/)¶
　右十一味每服一二錢薑棗水煎為末服亦可¶
牛黄解毒散　治胎毒頭面生癩或延及遍身痒痛不¶
　安及眉煉瘡浸淫不愈¶
　　生甘草(一/兩)牛黄(五錢膏之/必用之)金銀花(一/兩)¶
　右三味各為末每服二三分乳汁調服或用甘草煎¶
<pb:KR3e0078_WYG_080-16b>¶
　膏為丸芡實大每一丸白湯化服外傅青金散亦可¶
拔毒散　治證同前及疥癩瘡癬¶
　　黄芩　黄連　白礬(三味俱/生用)雄黄(各五/錢)銅綠(二錢/痒甚)¶
　　(加/之)松香¶
　右六味各另為末乾糝患處或用油調搽疥瘡宜加¶
　枯礬三錢¶
頭瘡小兒頭是六陽受毒熱而攻頭成瘡也若頭上散¶
成片常常燥癢毛髪稀少有類白屑此因積熱上攻名¶
<pb:KR3e0078_WYG_080-17a>¶
曰秃瘡瘡雖宜於頭世人只知以藥外傅得愈不逾旬¶
月其瘡又發何為而然盖頭者諸陽所㑹之處洪範五¶
行火曰炎上熱毒上攻兩陽相灼故瘡生於頭法當解¶
陳莝(音/剉)之積熱導心經之煩躁斯可矣¶
世治乆癩頭用黄連細末傅之　治年乆癩頭内用苦¶
參丸食後服之外用苦參末油傅之二月愈¶
丹又方用防風通聖散酒製除大黄另研為末再用酒¶
拌晒乾為末每一錢水煎服日四五服至三十貼見効¶
<pb:KR3e0078_WYG_080-17b>¶
又方　川芎　片芩(酒/)芍藥(酒/)陳皮(各半/兩)白术(酒/)當歸¶
　　(酒各/一兩)天麻(酒七/錢半)蒼耳(七錢/半)黄檗(酒/)粉草(酒/)防風(各三/錢)¶
　右十一味㕮咀煎服四五次服服睡片時¶
小兒癩頭用燒紅炭焠長流水令熱洗之仍用芫荽子¶
煎猪脂去滓用脂傅患處　又用胡荽子伏龍肝懸龍¶
尾黄連白礬為末油調傅¶
頭瘡方　猪油(一錢半/生半熟)雄黄　水銀(各二/錢半)¶
　右三味研和勻傅瘡上¶
<pb:KR3e0078_WYG_080-18a>¶
又方治小兒癩頭并身癩等證用松皮燒灰白膠香枯¶
礬大黄黄檗油調傅患處　又方用臘月馬脂油搽患¶
處極妙¶
簡頭瘡　大笋殻燒灰量瘡大小用灰調生油傅又加¶
膩粉佳¶
秘録小兒頭身諸瘡燒雞卵殻和猪脂傅之¶
世治癩頭　松香(一兩乾銚鎔開安在石/上候冷取起輕輕研細)黒龍尾(即屋/塵垂)¶
　　(掛/者)黄丹(各三/錢)白芷(半/兩)松樹(燒灰/存性)水銀　雄黄　白¶
<pb:KR3e0078_WYG_080-18b>¶
　　礬(各二/錢)¶
　右八味為末以血餘入香油煎爛調傅患處¶
鱔攻頭瘡方　用敗龜板酥炙為末以飛麵少許和油¶
調塗頂上留孔出毒不可調太柔¶
面瘡　治小兒面瘡通面爛無全膚膿水流漓百藥不¶
効者陳年臘猪油不入鹽者傅之神効¶
眉爛薛眉爛者謂小兒兩眉間生瘡如疥癬當求其因¶
而藥之盖眉属膽經若原禀肝膽經熱或乳母肝膽經¶
<pb:KR3e0078_WYG_080-19a>¶
有熱者用柴胡梔子散或乳母食厚味醇酒者用加味¶
清胃散或乳母有鬱怒者用加味逍遥散俱與乳母服¶
子亦飲少許仍參前證主之¶
田眉爛治法用青金散傅之如不愈燒小麥存性研細¶
好油調塗¶
青金散　治小兒疥癬眉爛或延及遍身瘙痒或膿水¶
　淋漓經年不愈¶
　　松香(二/兩)真蛤粉(五/錢)青黛(二錢/五分)¶
<pb:KR3e0078_WYG_080-19b>¶
　右三味為末用燭油調搽或乾糝之或加輕粉枯礬¶
　各三錢以治前證及胎毒疥癩尤效¶
耳瘡丹小兒耳後月蝕瘡蚯蚓糞燒以猪油和傅　胡¶
　粉雞清和傅　黄連末傅　竹葉燒末猪脂和傅¶
水銀膏　治月蝕瘡多在兩耳上及竅旁隨月虚盈¶
　　水銀(二錢/半)胡粉　松脂　黄連(去鬚為末/各半兩)猪脂(四/兩)¶
　右五味先熬猪脂令沸下松脂諸藥末及水銀攪令¶
　勻磁盒盛先以鹽湯洗淨瘡塗敷日三五度¶
<pb:KR3e0078_WYG_080-20a>¶
胡粉散　治月蝕瘡¶
　　胡粉(炒微/黄)白礬(煅/)虢丹(煅/)黄連(淨/)輕粉(各二/錢)臙脂¶
　　(一/錢)麝香(少/許)¶
　右七味為末先以温漿水入鹽洗拭後糝藥如瘡乾¶
　麻油調敷¶
耳内瘡耳有五般常出黄膿者為停耳出紅膿者為膿¶
耳出白膿者為纒耳疳臭者為伍耳耳内虚鳴出青膿¶
者為震耳證雖五般病源一也皆由風水入耳而因有¶
<pb:KR3e0078_WYG_080-20b>¶
積熱上壅而成若不早治乆則成聾宜胭脂膏治之仍¶
服化痰退熱等劑即愈也¶
蔓荆子湯　治内熱耳出膿汁¶
　　升麻　木通　麥冬　赤芍藥　生地黄　前胡¶
　　甘菊　甘草　桑白皮　赤茯苓　蔓荆子(各等/分)¶
　右十一味用薑棗水煎食後服¶
清上散　治上焦風熱耳出膿汁頭面瘡癤亦治胎熱¶
　眼睛腫赤糞色稠黄肚熱啼哭及身上紅腫¶
<pb:KR3e0078_WYG_080-21a>¶
　　川鬱金　甘草　北桔梗　天花粉　乾葛　薄¶
　　荷葉(各等/分)¶
　右六味為末入蜜拌勻白湯下三五七分或一錢仍¶
　用艾葉煎濃湯温浸足底以引其熱下行¶
當歸龍薈丸　治肝膽風熱耳中鳴出青膿名曰震耳¶
　大便秘小便黄常服宣通血氣調順隂陽¶
　　當歸　龍胆草　柴胡(各一/兩)青黛　胆星　大黄¶
　　蘆薈(各五/錢)射香(五/分)梔子　酒黄芩　酒黄連　黄¶
<pb:KR3e0078_WYG_080-21b>¶
　　檗(各一/兩)木香(二錢/五分)¶
　右十三味為末煉蜜丸小豆大每服二十丸薑湯送¶
　下¶
清黄散　治耳出黄膿名曰聤耳内有風熱外有水濕¶
　所干醖乆而成¶
　　防風　滑石(飛五/錢)甘草(炙一/錢)梔子(酒炒/三錢)藿香　酒¶
　　黄連(各二/錢)¶
　右六味為末白湯調二錢食後服¶
<pb:KR3e0078_WYG_080-22a>¶
清心丹　治耳出紅膿名曰膿耳及舌上生瘡如楊梅¶
　狀者¶
　　黄連(酒炒/三錢)滑石(飛六/錢)甘草　辰砂(龍各/一錢)薄荷(六/分)犀¶
　　角(鎊屑/二錢)¶
　右六味為末每服一錢五分蜜拌薄荷湯下夜再服¶
清白散　治肺熱痰火上壅耳出白膿名曰纒耳兼治¶
　咳嗽¶
　　桑白皮(蜜/炒)地骨皮(各三/錢)甘草(一/錢)貝母(二/錢)寒水石(煅/三)¶
<pb:KR3e0078_WYG_080-22b>¶
　　(錢/)天花粉　酒芩　天門冬(各一/錢半)¶
　右八味為末以蜜水調食後服或白通草煎湯下尤¶
　妙¶
交感丹　治耳中疳臭名曰伍耳或怒氣上逆上下不¶
　得宣通遂成聾聵¶
　　香附子(童便浸透/炒三錢)茯神　黄連(各二/錢)桂心　甘菊¶
　　花(各一/錢)¶
　右五味為末每服一錢五分燈心湯下¶
<pb:KR3e0078_WYG_080-23a>¶
禹餘糧丸　治聤耳出膿水¶
　　禹餘糧(煅醋焠/七次)海螵蛸(去背上/硬骨)百草霜　伏龍肝¶
　　(各二錢/五分)大附子(去皮臍生/用一枚)¶
　右五味為末以綿裹如員眼核大安耳内日再易之¶
　如不瘥乃有蟲也¶
龍骨散　治諸膿耳¶
　　枯礬　龍骨　胭脂胚(各一/錢)麝香(少/許)¶
　右四味為細末以綿裹杖子拭去耳中膿再吹一字¶
<pb:KR3e0078_WYG_080-23b>¶
　入耳中日再加海螵蛸一錢尤妙¶
羊角散　治耳内膿汁不乾¶
　　山羊角燒存性為末每吹二三分入内一日二次¶
　　三日全瘳¶
滋隂地黄丸　治耳虚鳴膿汁不乾腎隂不足¶
　　熟地黄(一/兩)白茯苓(四/錢)山茱茰(五/錢)甘菊(四/錢)牡丹皮(四/錢)¶
　　黄檗　何首烏(黒豆蒸三/次各四錢)¶
　右七味為末煉蜜丸梧子大每服三五十丸¶
<pb:KR3e0078_WYG_080-24a>¶
白斂散　治小兒凍耳成瘡或痒或痛¶
　　黄檗　白斂(各半/兩)¶
　右二味為末先以湯洗瘡後用油調塗¶
口瘡曾口瘡一證形與名不同故治法亦異有發於未¶
病之前有生於已病之後大抵此疾不拘肥痩有血氣¶
盛者又加將養過温或心脾二經有熱或客熱在胃熏¶
逼上焦而成其瘡此為實證宜宣熱拔毒使無炎熾自¶
然作效可用當歸散加升麻乾葛黄芩水薑葱燈心煎¶
<pb:KR3e0078_WYG_080-24b>¶
服及投牛蒡湯拔毒飲木通散㸃以消黄散　若口内¶
白爛於舌上口外糜潰於唇弦瘡少而大不甚為痛常¶
流清水此因脾胃虚熱上蒸内已先發而後形於外宜¶
百解散疎表當歸散水薑棗煎服和胃氣理虚熱次投¶
牛蒡湯三解散塗以綠袍散立効飲黄金散或投以天¶
竺黄散地黄膏　若瘡生於口角是脾有積熱才開口¶
則燥痛飲食多難甚至再有外風吹着便覺圻裂微有¶
清血謂之燕吻瘡治法同前藥餌輕者用甑盖上炊流¶
<pb:KR3e0078_WYG_080-25a>¶
汁塗之亦騐　有口唇下成小片赤爛此因飲食膩汁¶
淋漓不潔盖以嬰兒皮肉脆嫰浸積成瘡及有風熱乗¶
之名曰承漿瘡又謂之疳蝕瘡其所因者一也治法同¶
前證内藥劑　有無故口臭糜潰而不成瘡或服涼劑¶
或塗末藥不能療者此名元焦故叔和脉訣曰隂數脾¶
熱并口臭是脾家有虚熱上攻于口宜服囘陽散兒大¶
者用黒錫丹早食前用新汲水入鹽少許調勻送下與¶
正元氣及參苓白术散調元散服之以立效飲黄金散¶
<pb:KR3e0078_WYG_080-25b>¶
乾㸃潰爛處或用蒸蜜同熟水調㸃舌上令其自化嚥¶
下無妨仍忌毒物¶
當歸散(潮/熱)牛蒡子湯(咽/㗋)¶
拔毒飲　解風熱毒氣上攻頭項浮腫作痛發驚又治¶
　發癍¶
　　天花粉(去粗皮/一兩)生地黄(洗/淨)白芷　當歸尾(酒/洗)桔梗¶
　　(剉片蜜/水炒過)甘草(各半/兩)¶
　右五味剉每服二錢水一盞煎七分無時温服¶
<pb:KR3e0078_WYG_080-26a>¶
木通散(淋/)消黄散(舌/)百解散(驚/)三解散(潮/熱)綠袍散(舌/)¶
立效飲　主口内牙根舌上發瘡作痛致語言飲食不¶
　便¶
　　淨黄連(一/兩)北細辛(去葉二/錢半)𤣥明粉(二/錢)¶
　右三味細剉或晒或焙為末仍同𤣥明粉乳鉢内杵¶
　勻每用一字乾㸃患處或以一錢新汲井水調塗瘡¶
　上兒小者畏苦不肯㸃嚥用蜜水調敷患處令其自¶
　化咽痛茶清調下¶
<pb:KR3e0078_WYG_080-26b>¶
黄金散　解口内舌上瘡毒及治痘瘡後目生翳膜¶
　　黄檗(去粗皮用生蜜潤透烈日/晒乾再塗蜜晒凡十數次)粉草(各一/兩)¶
　右二味剉研為細末治口瘡用藥末乾㸃患處或用¶
　麥門冬熟水調㸃舌上令其自化若痘瘡後目生翳¶
　膜湯泡澄清無時頻洗仍投糖煎散柿煎散二藥服¶
天竺黄散　主上焦風熱口鼻生瘡兩目赤腫咽膈不¶
　利涎壅滯氣不通暢驚搐煩悶神思昏迷¶
　　天竺黄　鬱金(如無山/梔仁代)茯神(去皮/根)甘草(四味各/半兩)鵬¶
<pb:KR3e0078_WYG_080-27a>¶
　　砂　牙硝　白芷　川芎　僵蠶(去/絲)枳殻(麩炒微/黄各二)¶
　　(錢/半)硃砂(水飛/二錢)麝香(一/字)蟬殻(十五枚洗去/泥土嘴足)¶
　右十三味除鵬砂牙硝硃砂麝香四味乳鉢細杵餘¶
　九味焙乾為末同入乳鉢内再杵勻每服半錢或一¶
　錢温薄荷湯無時調服或麥門冬湯¶
地黄膏　治口内舌上生瘡作痛飲食難進晝夜煩啼¶
　　山梔仁　菉豆粉(各一/兩半)粉草(六/錢)¶
　右三味或晒或焙為末用生地黄爛杵取汁一兩半¶
<pb:KR3e0078_WYG_080-27b>¶
　好蜜一兩半以薄瓦器盛在銅銚中水煮至膏稠糊¶
　相似候冷停分入前藥末同在乳鉢内再杵勻丸芡¶
　實大每以一丸至二丸麥門冬熟水無時化服兒大¶
　者每用一丸納口内含化或以新汲水調㸃舌上¶
囘陽散(吐/瀉)黒錫丹(大科/頭痛)參苓白术散(不能/食)調元散(解/顱)¶
薛諸疳口瘡因乳哺失節或母食膏粱積熱或乳母七¶
情鬱火所致其證口舌齒齦如生瘡状若發熱作渴飲¶
冷額間色赤左寸脉洪數者此属心經先用導赤散清¶
<pb:KR3e0078_WYG_080-28a>¶
心火次用地黄丸滋腎水若寒熱作渴左頰青赤左闗¶
脉弦洪者属肝經先用柴胡梔子散清肝火次用六味¶
地黄丸生肝血若兩腮黄赤牙齦腐爛大便酸臭右闗¶
脉洪數按之則緩者属脾經用四味肥兒丸治脾火以¶
五味異功散補脾氣若發熱咳嗽右腮色赤右寸脉洪¶
數按之濇者属肺經先用清肺飲治肺火次用五味異¶
散補脾胃若發熱作渴兩頦黧色左尺脉數者属腎經¶
不足先用六味地黄丸以生腎水次用補中益氣湯以¶
<pb:KR3e0078_WYG_080-28b>¶
生肺氣又有走馬疳者因病後脾胃氣血傷損虚火上¶
炎或痘疹餘毒上攻其患甚速急用銅緑散大蕪荑湯¶
輕則牙齦腐爛唇吻腮腫重則牙齦蝕露頰腮透爛若¶
飲食不入喘促痰甚此脾胃虚而肺氣敗也頰腮赤腐¶
不知痛者此胃氣虚甚而肉死也並不治¶
經云手少隂之經通于舌足太隂之經通于口因心脾¶
二經有熱則口舌生瘡也當察面圗部位分經絡虚實¶
而藥之若元氣無虧暴病口生白屑或重舌者用亂髪¶
<pb:KR3e0078_WYG_080-29a>¶
纒指蘸井花水揩之或刺出毒血敷以栁花散傅之上¶
以腫脹或有泡者並令刺破敷前散或以青黛搽之刺¶
後又生又刺若唇吻坼裂者用當歸膏調栁花散敷之¶
若元氣虧損服寒涼之藥或兼作嘔少食者此虚熱也¶
用五味異功散加升麻柴胡若泄瀉作渴者脾胃虚弱¶
也用七味白术散若腹痛惡寒者脾胃虚寒也用六君¶
薑桂若因母食酒麵煎煿者用清胃散若因母飲食勞¶
役者用補中益氣湯肝脾血虚者用加味逍遥散鬱怒¶
<pb:KR3e0078_WYG_080-29b>¶
内熱者用加味歸脾湯母子並服若泥用降火必變慢¶
脾風矣仍參吐舌弄舌治之凡針重舌以線針直刺不¶
可横挑恐傷舌絡致言語不清也¶
東垣清胃散　治胃經有熱齒牙作痛或飲冷作渴口¶
舌生瘡或唇口腫痛焮連頭面或重舌馬牙吐舌流涎¶
若因服尅伐之劑脾胃虚熱口舌生瘡或弄舌流涎或¶
嘔吐困倦大便不實者用五味異功散¶
　　升麻(五/分)生地黄(四/分)黄連　牡丹皮(各三/分)當歸梢(四/分)¶
<pb:KR3e0078_WYG_080-30a>¶
　右五味水煎服嬰兒母亦服¶
清熱消毒散　治實熱口舌生瘡及一切瘡瘍腫痛形¶
　病俱實者¶
　　黄連(炒/)山梔(炒/)連翹　當歸(各五/分)川芎　芍藥(炒/)¶
　　生地黄(各六/分)金銀花(一/錢)甘草(二/分)¶
　右九味水煎服嬰兒母同服¶
四君子湯　治脾氣虚熱口舌生瘡或但胃氣復傷飲¶
　食少思或食而難化若作嘔泄瀉尤宜用如兼痰嗽¶
<pb:KR3e0078_WYG_080-30b>¶
　氣逆肢體倦怠面目浮腫宜用六君子湯¶
六君子湯　治脾胃氣虚吐瀉不食肌肉消痩或肺虚¶
　痰嗽喘促惡寒或驚搐口直口噤諸證(二方見/不能食)¶
五味異功散　治脾胃虚熱口舌生瘡或因誤服尅伐¶
　之劑脾胃復傷而口舌生瘡或弄舌流涎吐瀉不止¶
　飲食少思或驚搐痰嗽睡而露睛手足並冷若母有¶
　病致兒為患者子母並服(方見/)¶
栁葉散　治熱毒口瘡¶
<pb:KR3e0078_WYG_080-31a>¶
　　黄檗(炒/)蒲黄　青黛(真正/者)人中白(煅各/等分)¶
　右四味為末敷之¶
簡如聖散　治小兒口瘡不能喫乳者麻子一粒或二¶
粒研爛不去油入硃砂黄丹傅紙絹上少許剔開小兒¶
&KR0479;門貼在&KR0479;上如四邊起粟米泡便用温水洗去藥恐¶
成瘡更用菖蒲水洗其效如神¶
世南星膏　治小兒口瘡難用藥以大天南星去皮取¶
中心龍眼大為末却用酸醋塗脚心甚妙¶
<pb:KR3e0078_WYG_080-31b>¶
干治小兒口瘡飲乳不得以白礬如雞子大置醋中塗¶
兒足底二七次即愈¶
無牡蠣散　治小兒口瘡¶
　　牡蠣(煅通紅取出候冷研細紙/裹入土中七日出毒三錢)甘草(炙為末/一錢)¶
　右二味和勻時時挑少許糝口中或吐皆無害¶
田口瘡治法乳母同兒宜服洗心散瀉心湯後用黄檗¶
末研細糝之瀉心湯方黄連一味為末蜜水調不可煎¶
湯治口瘡驗方¶
<pb:KR3e0078_WYG_080-32a>¶
　　黄檗(蜜炙赤/半兩)青黛(一/分)¶
　右二味為末頻糝口内愈¶
斗口瘡服涼藥不愈者此中焦氣不足虚火泛上宜附¶
子理中湯¶
腮癰薛腮属足陽明胃經其生瘡者多因兒食甘甜厚¶
味脾胃積熱所致亦有乳母鬱怒兒受其患者若因熱¶
積於内二便不通者用涼膈散風邪相搏二便如常者¶
用漏蘆湯胃經風熱或兼咽㗋腫痛用升麻防風湯若¶
<pb:KR3e0078_WYG_080-32b>¶
禀賦隂虚火動頦間或兩耳内生瘡或出膿不止者宜¶
用地黄丸若因乳母肝火乗脾用加味逍遥散脾經鬱¶
熱用加味歸脾湯膏粱積熱用東垣清胃散脾胃風熱¶
用清咽利膈湯仍參口瘡治之¶
升麻防風湯　治胃經實熱咽痛口燥腮癰等證¶
　　升麻　防風　黄檗(炒/)芍藥(炒/)陳皮(各五/分)連翹¶
　　當歸(各七/分)茯苓(五/分)¶
　右七味每服二錢水煎仍量大小用之¶
<pb:KR3e0078_WYG_080-33a>¶
清咽利膈湯　治心脾藴熱或咽㗋腮舌腫痛¶
　　𤣥參　升麻　桔梗(炒/)甘草(炒/)茯苓　黄連(炒/)黄¶
　　芩(炒/)防風　牛蒡子(炒/杵)芍藥(炒各/等分)¶
　右十味每服一二錢水煎¶
本事方　治小兒毒氣攻腮赤腫可畏者¶
　　皂角(去核/二兩)天南星(生用/二錢)糯米(一/合)¶
　右三味為細末薑汁調塗立効¶
臂癰薛臂癰之證當分經絡所属受證之因而治之上¶
<pb:KR3e0078_WYG_080-33b>¶
㢘属手陽明經下㢘属手太陽經外㢘属手少陽經内¶
㢘属手厥隂經内之上㢘属手太隂經内之下亷属手¶
少隂經或經絡熱鬱風邪外干氣血有乖即生癰毒若¶
因心經有熱者導赤散加黄連心包絡有熱者柴胡梔¶
子散肺經有熱者瀉白散大腸經有熱者大連翹飲焮¶
腫作痛者氣血凝結也用仙方活命飲腫痛不消者欲¶
作膿也用托裏消毒散膿熟不出者氣血虚也用托裡¶
消毒散膿出反痛者氣血虚甚也肌肉不生者脾胃氣¶
<pb:KR3e0078_WYG_080-34a>¶
虚也用五味異功散不可外傅生肌散恐反助其邪而¶
肌肉難長也¶
白芷升麻湯　治手陽明經分臂上生瘡¶
　　白芷　升麻　桔梗(各一/錢)黄茋(炒/)黄芩(酒炒各/二錢)生¶
　　黄芩(五/分)甘草(炙/)紅花(各五/分)¶
　右八味水酒半鍾煎食後温服¶
大連翹飲(即大連/翹湯)治肺熱生瘡¶
　　連翹　&KR1840;麥　荆芥　木通　赤芍藥　當歸¶
<pb:KR3e0078_WYG_080-34b>¶
　　防風　柴胡　滑石　蟬殻　甘草(炒/)山梔子¶
　　黄芩(各等/分)¶
　右十三味為末每服二錢加紫草水煎服　大便不¶
　通量加大黄¶
腋癰薛腋癰属足少陽手少隂手厥隂三經小兒患之¶
多稟賦肝火所致初起先用活命飲次用柴胡梔子散¶
五七日間作膿焮腫作痛者亦用活命飲殺其大勢雖¶
潰亦輕而易斂若膿已成用托裏消毒散已出用托裏¶
<pb:KR3e0078_WYG_080-35a>¶
散如有變證當隨證治之¶
脇癰薛脇肋者足厥隂少陽之經相火之司也乃木之¶
主肝胆之氣不平則風火内搏榮逆血鬱熱聚為膿而¶
癰腫之所由生也亦有稟賦母氣肝胆之熱恚怒之火¶
而致然初患焮腫作痛者宜用柴胡梔子散未消者用¶
仙方活命飲其熱既殺而腫不消者則必成膿也乃用¶
托裏消毒散其膿既成以代針膏決之仍用托裏散自¶
愈若膿出而痛止腫消則不必用藥也¶
<pb:KR3e0078_WYG_080-35b>¶
加味歸脾湯　治小兒因乳母憂思鬱怒胸脇作痛或¶
　肝脾經分患瘡瘍之證或寒熱驚悸無寐或便血盜¶
　汗瘡口不斂等證¶
　　人參　黄茋(炒/)茯神(去/木)甘草(炒/)白术(炒各/一錢)木香(五/分)¶
　　逺志(去/心)酸棗仁　龍眼肉　當歸　牡丹皮　山¶
　　梔(炒各/一錢)¶
　右十二味水煎乳母服兒亦服之¶
小柴胡湯　治肝膽經分一切瘡瘍發熱潮熱或飲食¶
<pb:KR3e0078_WYG_080-36a>¶
　少思加山梔牡丹皮名加味小柴胡湯(方見/發熱)¶
柴胡清肝散　治肝經風熱或乳母怒火患一切瘡瘍¶
　(見肝/熱)¶
梔子清肝散(一名梔子/柴胡散)治三焦及足少陽經風熱生瘡¶
　或發熱耳内生瘡作痒或出水疼痛(見腎/熱)¶
腹癰薛腹癰者患於臍下或傍二寸許属脾經近脇属¶
膽經盖因脾經隂虚氣滯血凝或因脾虚飲食積熱所¶
患若焮腫作痛者瀉黄散腎硬腫痛者清胃散腫痛便¶
<pb:KR3e0078_WYG_080-36b>¶
秘者清涼飲如此而仍痛者瘀血凝滯也活命飲既用¶
此藥而不消則内欲作膿也用托裏消毒散若膿出而¶
痛不減者毒未解也亦用前藥若膿出而反加痛及膿¶
水清稀者氣血虚也用參茋托裏散若食體倦者脾氣¶
虚也用五味異功散加當歸柴胡升麻晡熱内熱者脾¶
血虚也用四君當歸丹皮如有他證當隨症治之¶
臋癰薛臋癰属膀胱經濕熱或稟賦隂虚若腫硬作痛¶
用内托羌活湯微腫微痛用托裏消毒散若初起大痛¶
<pb:KR3e0078_WYG_080-37a>¶
或五日之間似消不消似潰不潰者先用仙方活命飲¶
後用托裏消毒散若已潰食少體倦瘡不生肌脾胃虚¶
弱者用五味異功散加柴胡升麻稟賦隂虚小便數而¶
不斂者加減八味丸氣虚乆不生肌收口用豆䜴餅及¶
補中益氣湯培養元氣若用解熱攻毒及敷圍寒涼之¶
劑則血氣受傷必成敗症矣¶
内托羌活湯　治尻腎生癰堅硬腫痛¶
　　羌活　黄檗(酒製各/一錢)防風　藁本　當歸尾(各五/分)¶
<pb:KR3e0078_WYG_080-37b>¶
　　肉桂　連翹　甘草(炙/)蒼术　陳皮(各三/分)黄茋(八/分)¶
　右十一味作二劑水一鍾入酒一杯煎空心服¶
腿癰薛腿癰之證所主之經不同而所治之法亦異發¶
于内側者属肝脾二經發于外側者属胆胃二經漫腫¶
堅硬者元氣虚弱也用内補黄茋湯腫勢髙焮者元氣¶
未虚也用内托柴胡黄茋湯外並用隔蒜熨法若瘀血¶
凝滯而不消或不作膿者用活命飲血氣虚弱而不能¶
潰及不生肌肉者用托裏散此其梗概云爾　一小兒¶
<pb:KR3e0078_WYG_080-38a>¶
腿内側前膁患毒潰後腫硬色黯膿清不斂面色青黄¶
此脾虚肝旺兼寒邪襲於患處也當壮元氣為主先用¶
異功散加柴胡升麻及葱熨法脾氣漸復患處漸愈佐¶
以八珍湯豆䜴餅而愈　一小兒腿外側痛腫肉色如¶
故用托裏消毒散二劑而腫始赤又四劑而腫赤亦退¶
又六劑潰而膿出清稀食少體倦用異功散加歸芎仍¶
用托裏散補其元氣而愈　一小兒漫腫堅硬肉色不¶
變此陽氣虚而不能成膿也用托裏散如聖餅腫起色¶
<pb:KR3e0078_WYG_080-38b>¶
赤用托裏消毒散而膿成針之用八珍湯加肉桂漸愈¶
因傷食吐瀉患處微白飲食少思先用六君乾薑次用¶
八珍湯及蔥熨法而愈　一小兒患此乆不愈膿水清¶
稀面色萎黄腹大青筋此脾氣虚為肝所侮也朝用補¶
中益氣湯夕用五味異功散元氣稍復乃佐以四味肥¶
兒丸及蔥熨之法兩月餘而愈　一小兒腿外膁腫一¶
塊服消毒之藥其腫益甚肢體羸痩飲食少思更加作¶
痛余曰先腫而後痛者形傷氣也先痛而後腫者氣傷¶
<pb:KR3e0078_WYG_080-39a>¶
形也當補接陽氣不信仍投疏泄之藥後果殁機要云¶
榮衞之氣充滿抑遏不能行故閉塞氣血腐而為癰者¶
當泄之以奪盛熱之氣若人飲食疎精神衰氣血弱肌¶
肉消薄故榮衛之氣短促而濇滯故寒摶腠理閉鬱而¶
為癰者當補之以接虚怯之氣信矣¶
肺癰齊氏云肺癰肺痿因脾肺氣虚腠理不宻外邪所¶
乗或母食辛辣厚味遺熱於兒或兒有病過於汗下内¶
亡津液虚火爍肺或服尅伐之藥虧損脾胃不能生肺¶
<pb:KR3e0078_WYG_080-39b>¶
金其證惡風咳𠻳鼻塞項强呼吸不利甚則四肢微腫¶
咳唾膿血若吐臭穢胸中隱痛脉數而實者為肺癰咳¶
唾涎沫脉數而虚者為肺痿惡寒喘嗽者寒邪内藴也¶
小青龍湯咳唾膿穢者肺癰内潰也桔梗湯竊謂前證¶
若喘咳短氣者脾肺氣虚也五味異功散咳唾膿痰左¶
尺脉數而無力者腎氣虚也六味地黄丸咳唾膿痰右¶
闗脉數而無力者脾氣虚也七味白术散若發熱喘嗽¶
唾膿不食者脾肺虚甚也難治大要補脾肺滋腎水為¶
<pb:KR3e0078_WYG_080-40a>¶
善仍審五臟相勝乳母七情後證倣此¶
小青龍湯　治傷風冐寒咳嗽喘急肺脹胸滿鼻塞流¶
　涕或乾嘔熱咳或作渴或作噎或小便不利或小腹¶
　脹滿此仲景之法審有是證用之及時殊有良驗¶
　　麻黄(去/節)赤芍藥　半夏(各七/錢)細辛　乾薑(炮/)甘草¶
　　(炙/)桂枝(各三/錢)五味子(半兩/杵)附子(二錢脉/浮不用)¶
　右九味每服二錢水煎¶
桔梗湯　治咳嗽膿血腥穢已成癰證¶
<pb:KR3e0078_WYG_080-40b>¶
　　桔梗(炒/)貝母(去/心)知母(炒/)桑白皮(炒/)枳殻(各一/錢)地骨¶
　　皮　𤓰蔞仁　薏苡仁　杏仁(杵各/五分)當歸　黄茋¶
　　(炒各/一錢)五味子(杵/炒)百合(炒各一/錢五分)防己(一/錢)甜葶藶(炒五/分)¶
　右十五味每服二三錢水煎服¶
升麻湯　治肺癰膿血穢臭胸乳皆痛¶
　　升麻　桔梗(炒/)薏苡仁　地榆　條芩(炒/)牡丹皮¶
　　芍藥(炒/)甘草(各等/分)¶
　右八味每服二三錢水煎¶
<pb:KR3e0078_WYG_080-41a>¶
排膿散　治肺癰此方排膿補肺¶
　　黄茋(鹽水/拌炒)白芷　人參　五味子(炒研各/等分)¶
　右四味為末每服一二錢蜜湯調下¶
射干湯　治胃脘癰吐膿血¶
　　射干(去/毛)梔子仁　赤茯苓　升麻　赤芍藥(一兩/三錢)¶
　　白术(五/錢)¶
　右六味每服三五錢水煎入地黄汁少許再煎服¶
人參平肺散　治心火尅肺金𫝊為肺癰咳嗽喘嘔痰¶
<pb:KR3e0078_WYG_080-41b>¶
　涎壅盛胸膈痞滿咽嗌不利¶
　　人參　陳皮　甘草　地骨皮　茯苓(各二/錢)知母¶
　　(炒七/分)五味子(炒/)青皮　天門冬(去心/四分)桑白皮(炒一/錢)¶
　右十味每服二三錢¶
參茋補脾湯　治肺癰脾氣虧損咳吐膿涎或中滿不¶
　食必服此藥補脾土以生肺金否則不治¶
　　人參　白术(各二/錢)黄茋(炒二錢/五分)茯苓　陳皮　當¶
　　歸(各一/錢)升麻(三/分)麥門冬(七/分)桔梗(六/分)甘草(炙五/分)五味¶
<pb:KR3e0078_WYG_080-42a>¶
　　子(杵四/分)¶
　右十一味作三服薑棗水煎¶
人參補肺湯　治肺證咳喘短氣或腎水不足虚火上¶
　炎痰涎壅盛或吐膿血發熱小便短澁¶
　　人參　黄茋(炒/)白术　茯苓　陳皮　當歸(各一/錢)¶
　　山茱茰　乾山藥　五味子(杵/)麥門冬(去/心)甘草(炙/)¶
　　熟地黄(自/製)牡丹皮(各五/分)¶
　右十三味每服五錢水煎服¶
<pb:KR3e0078_WYG_080-42b>¶
腸癰張仲景云腸癰之證因飲食積熱或母食辛熱之¶
物所致小腹按之則痛小便數似淋腹急惡寒身皮甲¶
錯或自汗惡寒若脉遲𦂳未有膿者用仙方活命飲以¶
解其毒脉洪數已有膿者服太乙膏以下其膿小腹疼¶
痛小便不利者膿壅滯也牡丹皮散主之竊謂經云腸¶
癰為病不可驚驚則腸斷而死故坐卧轉側之間須令¶
徐緩時少飲薄粥及用八珎湯固其元氣靜養調理庶¶
可保也¶
<pb:KR3e0078_WYG_080-43a>¶
大黄湯　治腸癰小腹堅腫按之則痛肉色如常或焮¶
　赤微腫小便頻數汗出憎寒脉𦂳膿未成也急服之¶
　　大黄(炒/)朴硝(各一/錢)牡丹皮　𤓰蔞仁　桃仁(去皮/尖各)¶
　　(二/錢)¶
　右五味每服二三錢水煎¶
薏苡仁湯　治腸癰腹中痛煩躁不安或脹滿不食小¶
　便澁滯¶
　　薏苡仁　牡丹皮　桃仁(各三/兩)𤓰蔞仁(四/兩)¶
<pb:KR3e0078_WYG_080-43b>¶
　右四味每服四錢水煎¶
桃仁湯　治腸癰腹中痛煩躁不安壅痛大便閉澁亦¶
　有繞臍生瘡者但用此藥無妨¶
　　桃仁　大黄(炒/)牡丹皮　芒硝　犀角(鎊/)冬𤓰仁¶
　　(研各/二錢)¶
　右六味水煎入犀角末服¶
牡丹皮散　治腸癰腹濡而痛時下膿汁或下血¶
　　牡丹皮　人參　天麻　白茯苓　黄茋(炒/)薏苡¶
<pb:KR3e0078_WYG_080-44a>¶
　　仁　桃仁　白芷(炒/)當歸　川芎　官桂　甘草¶
　　(各五/分)木香(二/分)¶
　右十三味每服三五錢水煎¶
便毒薛便癰因肝火肝疳或稟肝經熱毒若初起腫硬¶
作痛者先用龍膽瀉肝湯一二劑腫痛不減用仙方活¶
命飲二劑五七日不減腫尚硬亦用前二藥各一劑如¶
不消或更痛欲成膿也用活命飲一劑却用托裏消毒¶
散加柴胡山梔一二劑若膿已成而不潰者血氣虚也¶
<pb:KR3e0078_WYG_080-44b>¶
用托裏消毒一二劑膿已潰而痛不止者毒氣不解也¶
用活命飲一劑若膿已出而反痛者血氣虚也用内補¶
黄茋湯膿已潰而發熱煩躁者氣虚血脫也用當歸補¶
血湯膿已潰而惡寒發熱者血氣俱虚也用十全大補¶
湯膿已潰而惡寒者元氣虚也用補中益氣湯膿已潰¶
而不生肌者脾氣虚也用六君子湯若稟賦怯弱或因¶
飲食勞倦而為患者恒用補中益氣湯加射干自消設¶
使不分經絡不别虚實㮣行攻伐虧損氣血則輕者難¶
<pb:KR3e0078_WYG_080-45a>¶
治重者必變瘵證甚至不起¶
龍膽瀉肝湯(疝/)仙方活命飲(見/前)托裏消毒散(見/前)¶
内補黄茋湯(薛/製)治潰瘍膿水出多或過服敗毒之劑致¶
　氣虚血弱發熱無寐或兼盜汗内熱或不生肌¶
　　黄茋(炒二/錢)人參　白术(炒/)茯苓　陳皮　當歸(各/一)¶
　　(錢/半)甘草(炒五/分)酸棗仁(炒一/錢)五味子(杵五/分)¶
　右九味水煎徐徐服¶
當歸補血湯(虚/熱)清心蓮子飲(淋/)補中益氣湯(虚/熱)十全大¶
<pb:KR3e0078_WYG_080-45b>¶
補湯(汗/)¶
囊癰薛囊癰属肝經濕熱或稟胎肝熱所致初起腫痛¶
小便赤澁者濕熱壅滯也先用龍膽瀉肝湯如不消用¶
仙方活命飲若腫痛數日不止欲作膿也用托裏消毒¶
散若腫未潰而小便不利者毒氣壅滯也當分利之膿¶
已成而小便不利毒氣未解也當針泄之膿出而反痛¶
者氣血虚也當補益之若元氣無虧雖隂囊悉潰睪丸¶
懸露亦不為害若乳母恚怒令兒患此者加味逍遥散¶
<pb:KR3e0078_WYG_080-46a>¶
肝經氣血虚者八珍散加味柴胡山梔俱加漏蘆子母¶
並服¶
托裏清肝散¶
　　人參　黄茋(炒/)當歸　川芎　芍藥(炒/)白术　茯¶
　　苓　金銀花　白芷(炒/)甘草(炒/)連翹　柴胡(各七/分)¶
　　山梔(四/分)¶
　右十三味每服二三錢水煎¶
錢氏蚯蚓散　治腎子腫硬先用葱椒湯煎洗次以乾¶
<pb:KR3e0078_WYG_080-46b>¶
　蚯蚓糞津唾調敷須避風冷濕地¶
世傳治小兒隂囊腫大用甘草煎濃汁調蚯蚓糞塗之¶
　立効¶
山藥膏治兩抝及小腹腫痛或痒用山藥研爛頻敷患¶
處乾則易之¶
脚凍瘡薛足指凍瘡因受稟虚怯故寒邪易乘氣血凝¶
滯乆而不愈則潰爛成瘡治法須壮脾胃温氣血則死¶
肉自潰良肉自生若骨脫筋連者宜急剪去否則毒延¶
<pb:KR3e0078_WYG_080-47a>¶
脚面而死盖肢末之處氣血難到又為外邪遏絶則氣¶
血不能運行若用湯盪火烘其肉即死而不仁至春必¶
潰腐脫落元氣無虧雖患無害如外敷寒藥内服消毒¶
之劑則元氣受傷必成敗證凡初凍時熱手頻熨之為¶
妙北方凍耳莫誤以手觸之其耳即落大寒能裂膚墮¶
指信然¶
湯氏生附散　治爛脚瘡用生附末麵水調敷之愈¶
白歛散¶
<pb:KR3e0078_WYG_080-47b>¶
　用白歛(一/兩)黄檗(炒黒/五錢)為末乾糝患處¶
湯火瘡薛湯火之證若發熱作渴小便赤澁者内熱也¶
用四物加山梔連翹甘草若肉未死而作痛者熱毒也¶
用四君加芎歸山梔連翹若肉已死而不潰者氣血虚¶
也用四君加當歸黄茋外傅當歸膏或栢葉末蠟油調¶
搽至白色其肉自生若因烟薫将死者以生蘿蔔汁灌¶
之即蘇若飲食後被湯火所傷發熱腹脹惡食發搐變¶
證當參食積驚搐門治之¶
<pb:KR3e0078_WYG_080-48a>¶
神効當歸膏　治湯火等瘡不問已潰未潰肉雖傷而¶
　未壊者用之自愈肉已死者用之自潰新肉易生搽¶
　至肉色漸白其毒始盡生肌最速盖當歸生地黄麻¶
　油二蠟皆主生肌止痛補血續筋與新肉相宜¶
　　當歸　生地黄(各一/兩)麻油(四/兩)黄蠟(一兩白者/止用五錢)¶
　右四味先将當歸地黄入油煎枯去滓将蠟溶化候¶
　冷攪勻即成膏矣用塗患處将細紙盖之發背癰疽¶
　杖瘡潰爛用之尤効凡死肉潰爛将脫止有些須相¶
<pb:KR3e0078_WYG_080-48b>¶
　連者宜用利刀剪去盖死肉有毒去遲則傷新肉死¶
　肉去盡尤宜速貼盖新肉最畏風寒不可忽也¶
乳香定痛散　治傷損一切瘡瘍潰爛疼痛¶
　　乳香　沒藥(各五/錢)滑石(一/兩)冰片(一/錢)¶
　右四味為細末搽患處痛即止¶
猪蹄湯　治一切癰疽杖瘡潰爛消腫毒去惡肉潤瘡¶
　口¶
　　白芷　當歸　黄芩　蜂房(蜂兒多/者為佳)羌活　赤芍¶
<pb:KR3e0078_WYG_080-49a>¶
　　藥　生甘草(各五/錢)¶
　右七味用豬蹄一隻水四五碗煮熟去油渣取清湯¶
　入前藥煎數沸去渣温洗隨用膏藥貼之¶
治湯火所傷方¶
　用黄蜀葵花浸油内以油敷患處或收黄蜀葵花晒¶
　乾碾末香油調敷亦可　又方用定粉碾極細末臈¶
　月豬脂調敷患處　又方用萆麻子肉碾爛入蛤粉¶
　等分如乾再入香油些少調搽患處¶
<pb:KR3e0078_WYG_080-49b>¶
翻花瘡薛翻花之證由瘡瘍潰後風寒襲於患處或肝¶
火血燥生風或乳母肝火生風必致瘡口胬肉突出如¶
菌或如指大小長短不同如風邪乗襲者先用補中益¶
氣湯加防風天麻風寒凝滯者先用十宣散加羌活天¶
麻兒肝火生風者先用加味逍遥散加天麻羌活母肝¶
火生風者先用加味小柴胡湯次用加味逍遥散加漏¶
蘆天麻其風邪所乗外用豆豉餅風寒所凝外用蔥熨¶
法更用太乙膏䕶瘡口突肉不消更以黎蘆膏塗之如¶
<pb:KR3e0078_WYG_080-50a>¶
瘡口不斂而惡寒發熱者元氣虚也用補中益氣湯晡¶
熱内熱者氣血俱虚也用八珍湯倍加參茋食少難化¶
者脾氣虚也用五味異功散若飲食少思大便不調或¶
肌肉消痩小便澄白者此兼肝脾疳證也用九味蘆薈¶
丸以清肝火用五味異功散以補脾氣外仍用熨治之¶
法¶
黎蘆膏　治瘡口胬肉凸起或出二三寸肉者¶
　　黎蘆(不以/多少)為末以生猪脂擂和搽凸胬肉上¶
<pb:KR3e0078_WYG_080-50b>¶
多骨疽薛多骨疽由瘡瘍乆潰脾胃虧損氣血不能營¶
於患處邪氣陷襲乆則筋爛骨腐故骨脫出非稟胎所¶
有也當補脾胃壮元氣内用大補湯地黄丸外以附子¶
餅蔥熨法袪散寒邪補接元氣則骨自脫瘡自斂若用¶
尅伐之劑復傷真氣鮮有不危小兒患之當調補乳母¶
外用蔥熨以嵗月除之尤不可用追蝕之藥¶
漏瘡薛漏瘡之證因稟氣血不足或乆病血氣虚弱或¶
兒肝脾食積内熱不能生肌或乳母七情不和脾氣不¶
<pb:KR3e0078_WYG_080-51a>¶
能收斂當審其所因調補元氣佐以如聖餅蔥熨之類¶
為善若用流氣破血追蝕等藥反為敗證矣餘當叅各¶
門主之¶
　¶
　¶
　¶
　¶
　¶
<pb:KR3e0078_WYG_080-51b>¶
　¶
　¶
　¶
　¶
　¶
　¶
　¶
　證治凖繩卷八十¶
