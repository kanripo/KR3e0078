# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.416374
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷六十七
<pb:KR3e0078_WYG_067-1a>¶
欽定四庫全書¶
　證治準繩卷六十七¶
　　　　　　　　　　　　明　王肯堂　撰¶
　女科¶
　　胎前門¶
　　　泄㵼¶
薛米食所傷用六君加穀糵麵食所傷用六君加麥糵¶
肉食所傷用六君加山查若兼寒熱作嘔乃肝木侮脾¶
<pb:KR3e0078_WYG_067-1b>¶
土用六君加柴胡生薑兼嘔吐腹痛手足逆冷乃寒水¶
侮土六君加薑桂不應用錢氏益黄散(見幼科/脾臟)若元氣¶
下陷發熱作渇肢體倦怠用補中益氣湯(見雜病/勞倦)若泄¶
㵼色黄乃脾土之真色用六君加木香肉菓若作嘔不¶
食腹痛惡寒乃脾土虛寒用六君加木香薑桂若㵼在¶
五更侵晨飲食少思乃脾腎虚弱五更服四神丸(見泄/㵼)¶
日間服白术散如不應或愈而復作或飲食少思急用¶
八味丸(見雜病/虚勞)補命門火以生脾土為善　邊太常側¶
<pb:KR3e0078_WYG_067-2a>¶
室妊娠泄㵼自用枳术黄連之類腹悶吐痰發熱惡寒¶
飲食到口即欲作吐強匙許即吞酸不快欲用袪痰理¶
氣余曰此因脾胃傷而痰滯中脘若治痰氣復傷脾胃¶
矣遂以參术炮薑為末丸如黍米不時含嚥三五丸漸¶
加至三日後日進六君子湯而尋愈　進士王檄徵之¶
内懷妊泄㵼惡食作嘔余曰脾氣傷也其夫憂之強進¶
米飲余謂飲亦能傷胃且不必強俟脾胃醒宿滯自化¶
飲食自進不信别用人參養胃湯飲之吐水酸苦又欲¶
<pb:KR3e0078_WYG_067-2b>¶
投降火寒藥余曰若然則胃氣益傷也經曰損其脾胃¶
者調其飲食適其寒温後不藥果愈¶
加味理中湯　人參　白术　白芍藥　白茯苓　乾¶
　　薑　黄連　藿香葉　木香　訶子肉　肉菓¶
　　甘草(各一/錢)¶
　右㕮咀用水二鍾薑三片大棗二枚煎一鍾飢時服¶
餘方並詳第二卷泄㵼及雜病泄㵼門¶
　　　滯下¶
<pb:KR3e0078_WYG_067-3a>¶
薛治痢之法當參前篇其下黄水乃脾土虧損真色下¶
陷也當升補中氣若黄而兼青乃肝木尅脾土宜平肝¶
補脾若黄而兼白乃子令母虛須補肺胃若黄而兼黑¶
是水反侮土矣必温補脾胃若黄而兼赤乃心母益子¶
但補中益氣若腸胃虚弱風邪客之用胃風湯或胎氣¶
不安急補脾胃而自安矣凡安胎之藥當臨病制宜不¶
必拘用阿膠艾葉之類　地官胡成甫之内妊娠久痢¶
自用消導理氣之劑腹内重墜胎氣不安又用阿膠艾¶
<pb:KR3e0078_WYG_067-3b>¶
葉之類不應余曰腹重墜下元氣虛也胎動不安内熱¶
盛也遂用補中益氣湯而安又用六君子湯全愈　壺¶
仙翁治湯總兵夫人妊娠病痢不止翁診其脉虛而滑¶
兩闗若濇此由胎氣不和相火炎上而有熱似痢實非¶
也乃用黄芩白术以安胎四物生地黄以調血數劑而¶
安¶
當歸芍藥湯　治妊娠下痢腸痛(即當歸芍藥散/見前心腹痛)¶
本治婦人胎前產後赤白痢¶
<pb:KR3e0078_WYG_067-4a>¶
　　生薑(年少者百錢老者/二百錢用自然汁)鴨子(一/枚)¶
　右將鴨子打破傾入薑汁内攪勻煎八分入蒲黄三¶
　錢再煎五七沸空心熱服立効¶
無妊娠下痢赤白絞刺疼痛¶
　　雞子(二枚烏雞者佳破孔/傾出清留黄用之)黄丹(一錢入雞子殼内/同黄攪勻以厚紙)¶
　　(糊牢鹽泥固濟火/上煨焙乾為細末)¶
　右每服二錢米飲調下一服愈者是男二服愈者是¶
　女¶
<pb:KR3e0078_WYG_067-4b>¶
大治妊娠素弱頻倂下痢腹痛羸瘦面色痿黄不進飲¶
　食　厚朴(一兩/半)白术　熟地黄　川芎　白芍藥¶
　　當歸　乾薑　人參(各/兩)一訶子(三/錢)甘草(一/錢)¶
　右㕮咀每服四錢薑三片水煎¶
又方　治妊娠下痢腹痛小便澀¶
　　當歸　黄芪(各一/兩)糯米(一/合)¶
　右細切和勻水煎分四服¶
羅大寧散　治妊娠下痢赤白灰色泄㵼疼痛垂死者¶
<pb:KR3e0078_WYG_067-5a>¶
　　黒豆(三十/五粒)粟殼(二兩半/生半炒)甘草(二兩半/生半炒)¶
　右為粗末都作一服生薑三片同煎食前服¶
治妊娠挾熱下痢亦治男子常痢¶
　　黄連　黄蘗(各一/兩)山梔仁(二十/枚)¶
　右㕮咀每服五錢水二盞浸二時久煮十餘沸頓服¶
　若嘔加陳皮(一兩/半)生薑(三/兩)¶
黄連湯　治妊娠下痢赤白膿血不止¶
　　黄連(二/兩)厚朴(薑/製)阿膠(炙/)當歸　乾薑(各一/兩半)艾葉¶
<pb:KR3e0078_WYG_067-5b>¶
　　黄蘗(各一/兩)¶
　右為細末空心米飲調下方寸匕日三服¶
療妊娠白膿痢腹中冷¶
　　乾薑(四/兩)赤石脂(六/兩)粳米(一升/炒黄)¶
　右用水七升煎取二升温分三服¶
厚朴散　治妊娠下痢黄水不絶¶
　　厚朴(薑炙/三兩)黄連(三/兩)肉豆蔲(一枚連/皮用)¶
　右為粗末水煎頓服¶
<pb:KR3e0078_WYG_067-6a>¶
草菓飲　治妊娠臟氣本虛脾胃少弱臟腑虛滑腹臍¶
　疼痛日夜無度　厚朴(薑製/二兩)肉豆蔲(一箇麪/裹煨)¶
　右㕮咀每服三錢薑三片水同煎¶
　　　大小便不通¶
大夫妊娠大小便不通由臟腑之熱所致若大腸熱則¶
大便不通小腸熱則小便不利大小膓俱熱則大小便¶
俱不通更推其因而藥之　薛前證若大腸血燥用四¶
物湯加桃仁條芩大腸氣滯用紫蘇飲加杏仁條芩腸¶
<pb:KR3e0078_WYG_067-6b>¶
胃氣虛用六君子加紫蘇杏仁肝脾藴熱用龍膽㵼肝¶
湯心肝虛熱用加味逍遥散加車前子　亞卿李蒲汀¶
側室妊娠大小便不利或用降火理氣之劑元氣反虛¶
肝脉弦急脾脉遲滯視其面色青黄不澤余曰此鬱怒¶
所致也用加味歸脾湯為主佐以加味逍遥散而安¶
主政王天成之内妊娠痢疾愈後二便不通其家世醫¶
自用清熱之劑未効余診其脉浮大而濇此氣血虚也¶
朝用八珍湯加桃仁杏仁夕用加味逍遥散加車前子¶
<pb:KR3e0078_WYG_067-7a>¶
而瘥¶
小品療妊娠子淋大小便並不利氣急已服豬苓散不¶
　瘥宜服甘遂散下之¶
甘遂散方　用泰山赤皮甘遂(二/兩)為末以白蜜二合和服¶
　如豆大一粒覺心下煩得㣲下者日一服下之後還¶
　服豬苓散不得下日兩服漸加至半錢以微利為度¶
　(經心録同輕此藥/太峻不可  用)¶
豬苓散　療妊娠小便澀痛兼治胎水　豬苓(五兩/去皮)為¶
<pb:KR3e0078_WYG_067-7b>¶
　末白湯調方寸匕加至二匕日三夜二不瘥宜轉下¶
　之服前藥¶
葵子湯(古冷/録驗)　治妊娠得病六七日以上身熱入臟大¶
　小便不利安胎除熱　葵子　滑石(四兩/碎)¶
　右以水五升煮至一升去滓盡服須㬰當下便愈¶
又方　葵子(一/合)朴硝(二/兩)每服三錢水煎温服¶
治妊娠大小便不通心腹脹滿妨悶不欲飲食手足煩¶
　熱　檳榔　赤茯苓　大腹皮　木通　郁李仁(去/皮)¶
<pb:KR3e0078_WYG_067-8a>¶
　　(尖/)北五味子(各一/兩)桑寄生　甘草　苦梗(各半/兩)¶
　右為粗末每服三錢水一盞煎至六分温服¶
治妊娠大小便不通熱閉心膈腹脇脹悶妨害飲食¶
　　大黄　木通　檳榔(各一/兩)枳殼(七錢/半)大腹子(三/枚)訶¶
　　子(四箇去核/半生半煨)¶
　右為細末以童便一盞蔥白二寸同煎至六分調下¶
　二錢¶
當歸散　治胎前諸疾或因怒中氣衝子臟或衝脬脉¶
<pb:KR3e0078_WYG_067-8b>¶
　腹急肚脹腰腹時疼不思飲食四肢浮腫氣急時喘¶
　大便忽難小便忽澀產門忽腫¶
　　當歸(一/兩)赤茯苓　枳殼　白芍藥　川芎(各二/兩)川¶
　　白薑(炮/)木香(煨/)粉草(各半/兩)¶
　右㕮咀每服三大錢水一盞半生薑三片煎至八分去¶
　滓無時温服　如稟受氣弱及南人枳殼減半如氣¶
　實及北人於内加分兩服之或連日大便袐澀加蜜¶
　同煎¶
<pb:KR3e0078_WYG_067-9a>¶
初虞世治妊娠大便袐澀方　枳殼(三/兩)防風(二/兩)炙草(一/兩)¶
　右為細末沸湯㸃服一二錢空心日三¶
又治虛羸大便袐方　枳殼(製/)阿膠(炒各/等分)¶
　右為細末煉蜜和劑杵二三千下丸如梧子大别硏¶
　滑石末為衣温湯下二十丸半日來未通再服三十¶
　丸止於五十丸¶
又方　車前子(一/兩)大黄(炒半/兩)¶
　右為細末每服三錢空心蜜湯調下¶
<pb:KR3e0078_WYG_067-9b>¶
大腹皮湯　治妊婦大小便不通¶
　　枳殼　大腹皮　赤茯苓(各一/兩)甘草(二/錢)¶
　右為末蔥白湯調下二錢¶
補遺局方八正散　治妊婦心經藴熱臟腑袐結大腸¶
　不通小便赤澀癃閉(見雜/病淋)　右陳良甫氏所録諸方今¶
　並存之内甘遂朴硝非至實至危不得已而為之不¶
　可輕用其他亦宜審訂而用之仍味薛氏之說參之¶
　以雜病諸方法庶無誤也¶
<pb:KR3e0078_WYG_067-10a>¶
　　　小便不通¶
大妊娠小便不通為小腸有熱傳於胞而不通耳若兼¶
心肺氣滯則致喘急陳無擇云妊娠胎滿逼胞多致小¶
便不利若心腎氣虛清濁相干則為諸淋若胞系了戾¶
小便不通名曰轉胞若胎滿尿出名曰遺尿　丹轉胞¶
病胎婦稟受弱者憂悶多者性急躁者食味厚者大率¶
有之古方皆用滑利疎導藥鮮有應効因思胞為胎所¶
壓展在一邊胞系了戾不通耳胎若舉起懸在中央胞¶
<pb:KR3e0078_WYG_067-10b>¶
系得疎水道自行然胎之墜下必有其由一日呉宅寵¶
人患此脉之兩手似濇重取則弦左手稍和予曰此得¶
之憂患濇為血少氣多弦為有飲血少則胞弱而不能¶
自舉氣多有飲中焦不清而隘則胞知所避而就下故¶
喜墜遂以四物湯加參术半夏陳皮生甘草生薑空心¶
飲隨以指探喉中吐出藥汁候少頃氣定又與一貼次¶
日亦然如是八貼而安此法果為的確恐偶中耳後有¶
數人歴歴有効未知果何如耶仲景云婦人本肌盛頭¶
<pb:KR3e0078_WYG_067-11a>¶
舉身滿今反羸瘦頭舉中空減胞系了戾亦致胞轉其¶
義未詳必有能知之者　一婦人四十一嵗妊孕九箇¶
月轉胞小便不出三日矣下急脚腫不堪存活來告急¶
予往視之見其形瘁脉之右濇而左稍和此飽食而氣¶
傷胎系弱不能自舉而下墜壓著膀胱偏在一邊氣急¶
為其所閉所以水竅不能出也轉胞之病大率如此予¶
遂製一方補血養氣血氣既正胎系自舉則不下墜方¶
有安之理遂作人參當歸身尾白&KR0410;藥白术帶白陳皮¶
<pb:KR3e0078_WYG_067-11b>¶
炙甘草半夏生薑煎濃湯與四貼任其叫噉至次早又¶
與四貼藥查作一貼煎令頓飲之探喉令吐出此藥湯¶
小便立通皆黑水後就此方加大腹皮枳殼青蔥葉縮¶
砂仁二十貼與之以防產前後之虛果得就蓐平安產¶
後亦健　一婦人妊娠七八箇月患小便不通百醫不¶
能利轉加急脹診其脉細弱予意其血氣虛弱不然水¶
載其胎故胎重墜下壓住膀胱下口因此溺不得出若¶
服補藥升扶胎起則自下藥力未至愈加急滿遂令一¶
<pb:KR3e0078_WYG_067-12a>¶
老婦用香油塗手自產門入托起其胎溺出如注脹急¶
頓解一面却以人參黄芪升麻大劑煮服或少有急滿¶
仍用手托放取溺如此三日後胎漸起小便如故　薛¶
前證亦有脾肺氣虛不能下輸膀胱者亦有氣熱鬱結¶
膀胱津液不利者亦有金為火爍脾土濕熱甚而不利¶
者更當詳審施治　司徒李杏岡仲子室孕五月小便¶
不利諸藥不應余曰非八味丸不能救不信别用分利¶
之藥肚腹腫脹以致不起　儒者王文逺室患此小腹¶
<pb:KR3e0078_WYG_067-12b>¶
腫脹幾至於殆用八味丸一服小便滴瀝再以前丸之¶
料加車前子一劑即利肚腹頓宛而安¶
仲問曰婦人病飲食如故燥熱不得卧而反倚息者何¶
也師曰此名轉胞不得溺也以胞系了戾故致此病但¶
利小便則愈宜腎氣丸主之(即八味丸方見雜病虛勞/每以酒下十五丸至二十)¶
(丸日/再服)¶
產療小便不通及胞轉桑螵蛸搗末米飲服方寸匕日¶
　三服¶
<pb:KR3e0078_WYG_067-13a>¶
仲妊娠有水氣重身小便不利洒淅惡寒起即頭眩葵¶
　子茯苓散主之　葵子　茯苓(各三/兩)¶
　右二味杵為散飲服方寸匕日三服小便利則愈¶
妊娠小便難飲食如故歸母苦參丸主之¶
　　當歸　貝母　苦參(各四/兩)¶
　右為末煉蜜丸如小豆大飲服三丸加至十丸(男子/加滑)¶
　(石半/兩)¶
大治妊娠卒不得小便杏仁一味去皮尖搗丸如菉豆¶
<pb:KR3e0078_WYG_067-13b>¶
　大燈心湯吞七丸立利¶
丹朱宅婦人三十餘歳懷胎四箇月大小便閉因與通¶
利藥冬葵子等已通但氣未順此由性急血耗氣亂須¶
和其氣滋其血乃安¶
　　陳皮　青皮　芍藥(一/錢)人參　歸身尾　川芎¶
　　地黄　白术(半/兩)茯苓　木通　甘草(二/分)¶
獨聖散　治妊娠小便不通　用蔓荆子為末每服二¶
　錢食前濃煎蔥白湯調下¶
<pb:KR3e0078_WYG_067-14a>¶
　　　淋¶
大妊娠小便淋者乃腎與膀胱虛熱不能制水然妊婦¶
胞繫於腎腎間虛熱而成斯證甚者心煩悶亂名曰子¶
淋也　薛前證若頸項筋攣語濇痰甚用羚羊角散(見/身)¶
(體/痛)若小便濇少淋瀝用安榮散若肝經濕熱用龍膽㵼¶
肝湯(見前陰/諸疾)若肝經虛熱用加味逍遥散腿足轉筋而¶
小便不利急用八味丸緩則不救若服燥劑而小便頻¶
數或不利用生地黄茯苓牛膝黄蘗知母芎歸甘草若¶
<pb:KR3e0078_WYG_067-14b>¶
頻數而色黄用四物加黄蘗知母五味麥冬𤣥參若肺¶
氣虛而短少用補中益氣加山藥麥冬若陰挺痿痺而¶
頻數用地黄丸若熱結膀胱而不利用五淋散(見/淋)若脾¶
肺燥不能化生宜黄芩清肺飲(見/淋)若膀胱陰虛陽無所¶
生用滋腎丸(見/淋)若膀胱陽虛陰無所化用腎氣丸　一¶
婦人每怒發熱脇脹小便淋濇如遇經行旬餘未巳受¶
胎三月因怒前證復作朝用加味逍遥散夕用安胎飲¶
各二劑而安五月又怒復下血如經行四日未止仍用¶
<pb:KR3e0078_WYG_067-15a>¶
前藥而愈　一妊娠飲食後因惱怒寒熱嘔吐頭痛惡¶
寒胸腹脹痛大便不實其面青色小便頻數時或有血¶
服安胎止血之劑益甚余曰寒熱嘔吐而腹脹此肝木¶
尅脾土而元氣傷也大便不實而面青此飲食傷脾兼¶
肝侮土也小便頻數而有血此肝熱傳胞而兼挺痿也¶
用六君子加枳殼紫蘇山梔二劑脾胃頓醒又用加味¶
逍遥散加紫蘇枳殼二劑小便頓清後節飲食調理而¶
安¶
<pb:KR3e0078_WYG_067-15b>¶
地膚大黄湯(外/臺)　療妊娠子淋宜下¶
　　川大黄　地膚草(各三/兩)知母　黄芩　豬苓　赤¶
　　芍藥　通草　川升麻　枳實　甘草(各二/兩)¶
　右㕮咀每服四錢水一盞煎七分去滓温服¶
療妊娠患淋小便澀不利小腹水道熱痛¶
　　冬葵子(半/升)芍藥(二/兩)黄芩　赤茯苓　車前子(各三/兩)¶
　右㕮咀以水七升煎至二升温分三服¶
療妊娠數月小便淋瀝疼痛心煩悶亂不思飲食¶
<pb:KR3e0078_WYG_067-16a>¶
　　瞿麥穗　赤茯苓　桑白皮　木通　葵子(各一/兩)¶
　　黄芩　芍藥　枳殼　車前子(各半/兩)¶
　右為粗末每服四錢水一盞煎至六分温服¶
安榮散　治妊娠小便澀少遂成淋瀝¶
　　麥門冬(去/心)通草　滑石　人參　細辛(各二/錢)當歸¶
　　(去蘆/酒浸)燈草　甘草(各半/兩)¶
　右為細末每服二錢不拘時麥門冬煎湯調服¶
大腹皮散　治妊娠大小便赤澀¶
<pb:KR3e0078_WYG_067-16b>¶
　　大腹皮　枳殼(去白/䴸炒)甘草(炙各/一錢)赤茯苓(去皮/三錢)¶
　右為細末每服二錢不拘時濃煎蔥白湯調下¶
經心録療妊娠患子淋小便數出少或熱疼痛及子煩¶
　　地膚子(三/兩)右細切水四升煮取二升半去滓分三¶
　服日三服¶
補遺治胎前諸般淋瀝小便不通¶
　　檳榔　赤&KR0410;藥(各等/分)¶
　右剉每服五錢水煎温服甚効¶
<pb:KR3e0078_WYG_067-17a>¶
豬苓散　療妊娠子淋小便澀痛(方見前大/小便不通)¶
　　　遺尿¶
薛若脬中有熱宜用加味逍遥散若脾肺氣虚宜用補¶
中益氣湯加益智若肝腎陰虛宜用六味丸　一妊婦¶
遺尿内熱肝脉洪數按之微弱或兩太陽作痛脇肋作¶
脹余以為肝火血虛用加味逍遥散六味地黄丸尋愈¶
後又寒熱又發熱或恚怒前證仍作用八珍散逍遥散¶
兼服以清肝火養肝血而痊¶
<pb:KR3e0078_WYG_067-17b>¶
白薇散　療妊娠胎滿不知小便出時(見前三/卷遺尿)¶
桑螵蛸散　治妊娠小便不禁¶
　　桑螵蛸(二十枚/炙黄)¶
　右為細末每服二錢空心米飲調下¶
又方　益智仁為末米飲調下亦効¶
　　　尿血¶
大妊婦勞傷經絡有熱在内熱乗於血血得熱則流溢¶
滲入脬故令尿血也　薛前證因怒動火者宜小柴胡¶
<pb:KR3e0078_WYG_067-18a>¶
湯加山梔因勞動火者宜用補中益氣湯若因厚味積¶
熱宜用清胃散(見雜/病齒)加犀角連翹甘草若因肝經血熱¶
宜用加味逍遥散若因脾氣下陷宜用補中益氣湯若¶
因脾虛血熱宜用加味逍遥散　一妊婦因怒尿血内¶
熱作渇寒熱往來胸乳間作脹飲食少思肝脉弦弱此¶
肝經血虛而熱也用加味逍遥散六味地黄丸兼服漸¶
愈又用八珍湯加柴胡丹皮山梔而痊¶
千金療妊娠卒下血及子淋方　葵子(一升/研)　以水五¶
<pb:KR3e0078_WYG_067-18b>¶
　升煮取二升分三温服　又方　生艾葉(一斤硏冬/用乾者亦)¶
　(得/)　以酒五升煮取二升分三服　又方　生地黄¶
　(一斤/切)　以酒四升煮取二升分三温服亦療落身後¶
　血¶
續斷湯　治妊娠下血及尿血¶
　　當歸　生地黄(各一/兩)續斷(半/兩)赤&KR0410;藥(二錢/半)¶
　右為細末空心蔥白煎湯調下二錢¶
療妊娠尿血方　阿膠　熟地黄(各等/分)¶
<pb:KR3e0078_WYG_067-19a>¶
　右為細末空心粥飲調下一錢¶
補遺薑蜜湯　治妊娠小便尿血¶
　　生薑(七/片)蜜(半/盞)白茅根(一/握)　右入水濃煎服¶
五苓散去桂加阿膠(炒/)同為粗末每服四錢用車前子¶
　白茅根濃煎温服　又方　白茅根濃煎湯吞酒蒸¶
　黄連丸¶
　　　眼目¶
一婦將臨月忽然兩目失明不見燈火頭痛眩暈項腮¶
<pb:KR3e0078_WYG_067-19b>¶
腫滿不能轉頸諸治不瘥反加危困偶得消風散服之¶
病減七八獲安分娩其眼弔起人物不辨乃以四物湯¶
加荆芥防風更服眼科天門冬飲子二方間服目漸稍¶
明大忌酒麵煎炙雞羊鵝鴨豆腐辛辣熱物并房勞此¶
證因懷妊多居火間衣著太煖伏熱在内或酒麵炙煿¶
太過以致胎熱也¶
天門冬飲子　治妊娠肝經風熱上攻眼目帶弔失明¶
　　天門冬(去/心)知母　茺蔚子　五味子　防風(去/蘆)¶
<pb:KR3e0078_WYG_067-20a>¶
　　茯苓(去/皮)川羌活(去/蘆)人參(各一/錢)¶
　右作一服水二鍾生薑三片煎至一鍾食後服¶
　　　臟躁悲傷¶
陳良甫記管先生治一妊娠四五箇月臟躁悲傷遇晝¶
則慘慼淚下數欠象若神靈如有所憑醫與巫皆無益¶
與仲景大棗湯一投而愈　薛前證或因寒水攻心或¶
肺有風邪者治當審察　一妊婦無故自悲用大棗湯¶
二劑而愈後復患又用前湯佐以四君子加山梔而安¶
<pb:KR3e0078_WYG_067-20b>¶
　一妊婦悲哀煩躁其夫詢之云我無故但自欲悲耳¶
用淡竹茹湯為主佐以八珍湯而安¶
仲景婦人臟躁悲傷欲哭象如神靈所作數欠伸用甘麥¶
大棗湯主之¶
甘麥大棗湯方　甘草(三/兩)小麥(一/升)大棗(十/枚)¶
　右以水六升煮取三升温分三服亦補脾氣¶
許學士云鄉里有一婦人數次無故悲泣不止或謂之¶
有祟祈禳請禱備至終不應予忽憶金匱有一證云婦人¶
<pb:KR3e0078_WYG_067-21a>¶
臟躁悲傷欲哭象如神靈數欠伸者宜甘麥大棗湯予¶
急令治藥盡劑而愈古人識病制方種種絶妙如此¶
淡竹茹湯　治妊婦心虛驚悸臟躁悲傷不止又治虚¶
　煩甚効　麥門冬(去/心)小麥　半夏(湯泡各/二兩半)人參　白¶
　　茯苓(各一/兩半)甘草(一/兩)¶
　右剉散每服四錢薑五片棗一枚淡竹茹一團如指¶
　大同煎温服　又方　治胎臟躁自悲自哭自笑¶
　右以紅棗燒存性米飲調下¶
<pb:KR3e0078_WYG_067-21b>¶
　　　妊病可下胎斷胎¶
大全妊娠羸瘦或挾疾病臟腑虛損氣血枯竭既不能¶
養胎致胎動而不堅固終不能安者則可下之免害妊¶
婦也　薛前證宜用腰腹背痛門方論主之其胎果不¶
能安者方可議下慎之慎之　鴻臚張淑人痢疾後胎¶
動心神不安肢體殊倦用八珍散二十餘劑漸愈因勞¶
加煩熱頭痛以大劑補中益氣湯加蔓荆子治之熱痛¶
頓止仍用前散又五十餘劑而安其後生產甚易　今¶
<pb:KR3e0078_WYG_067-22a>¶
大中丞許少薇公向令金壇時夫人胎漏療治不止時¶
迫於上計公欲因其勢遂下之謀於余余第令服佛手¶
散以為可安即安不可安即下順其自然而已既數服¶
公憂疑不決女科醫者撿方以進乃用牛膝一兩酒煎¶
服謂牛膝固補下部藥耳用之何害公遂信而服之而¶
胎果下余時有從母之戚未及知比知而馳至則聞盈¶
庭皆桂麝氣盖因胞衣未下許醫又進香桂散矣血遂¶
暴下如大河決不可復止亟煎獨參湯未成而卒公哀¶
<pb:KR3e0078_WYG_067-22b>¶
傷甫定而過余謝且諗余曰牛膝補藥而能墮胎何也¶
余對曰生則宣而熟則補故破血之與填精如箭鋒相¶
拄豈獨牛膝哉鹿角亦墮胎破血而煎為白膠則安胎¶
止血因其熟而信其生此之謂粗工公歎恨無已余故¶
特著之以為世戒¶
大全治妊娠母因疾病胎不能安可下之取七月七日¶
法麫(大全/作麯)四兩水二大盞煎取一盞三分綿濾去滓分¶
温三服立下　又方大麯五升清酒一斗煮二沸去渣¶
<pb:KR3e0078_WYG_067-23a>¶
分五服隔宿勿食但再服其子如糜母無疾苦(千金不/傳妙)¶
又方麥糵一升為末和水煮二升服之即下(神/効)¶
又方附子二枚為末以淳苦酒和塗右足去之大良¶
又方取雞子一枚以三指撮鹽放雞子中服之立出¶
　按陳良甫所列有牛膝湯桂心散諸方婁全善皆不¶
　之取而獨取此數方其見卓矣¶
斷產丹斷子法　用白麵麯一升無灰酒五升打作糊¶
煮二升半用絹帛濾去查作三服候前月經將來日晚¶
<pb:KR3e0078_WYG_067-23b>¶
下吃一服次日五更吃一服天明吃一服月經即行終¶
身絶子¶
大斷産驗方故蠶紙方圓一尺燒為末酒飲調服終身¶
不復還孕　又方　用油煎水銀一日方息空心服棗¶
核大一丸永斷孕不損人四物湯每服五錢加芸薹子¶
二錢於經行後空心温服　薛前云用蠶故紙尺許燒¶
灰為末產後酒服之血虛者終不復孕大抵斷產之劑¶
多用峻厲往往有不起者是則產之害未若斷產之害¶
<pb:KR3e0078_WYG_067-24a>¶
也吾聞閣老張羅峰太常李恒齋俱因服斷產之劑自¶
謂形體俱怯遇勞必病有由然矣　按夷堅志載東京¶
女子白牡丹以售墮胎藥生得惡報今雖列如上方以¶
備萬一之用用者尚其慎之¶
　　　胎自墮¶
丹陽施陰化胎孕乃成血氣虛損不足營養其胎自墮¶
或勞怒傷情内火便動亦能墮胎推原其本皆因於熱¶
火能消物造化自然病源乃謂風冷傷於子臟而墮此¶
<pb:KR3e0078_WYG_067-24b>¶
未得病情者也予見賈氏婦但有孕至二月左右必墮¶
診其脉左手大而無力重取則濇知其血少也以其妙¶
年則補中氣使血自榮時正夏初教以濃煎白术湯下¶
黄芩末一錢服三四十貼遂得保全其生因而思之墮因¶
内熱而虛者於理為多曰熱曰虛當分輕重盖孕至三¶
月正屬相火所以易墮不然何以黄芩熱艾阿膠等為¶
安胎妙藥耶好生之工幸無輕視　一婦年三十餘或¶
經住或形成未具其胎必墮察其性急多怒色黑氣實¶
<pb:KR3e0078_WYG_067-25a>¶
此相火太甚不能生氣化胎反食氣傷精故也因令住¶
經第二月用黄芩白术當歸甘草服至三月盡止藥後¶
生一子　一婦經住三月後尺脉或濇或㣲弱其婦却¶
無病知是子宫真氣不全故陽不施陰不化精血雖凝¶
終不成形至產血塊或產血胞　一婦腹漸大如懷子¶
至十月求易產藥察其神色甚困難與之藥不數日生¶
白蟲半桶盖由婦之元氣太虛精血雖凝不能成胎而¶
為穢腐藴積之久濕化為熱濕熱生蟲理之所有亦須¶
<pb:KR3e0078_WYG_067-25b>¶
周十月之氣發動而產終非佳兆其婦不及月死濕熱¶
生蟲譬之溝渠汚濁積久不流則諸蟲生於其間矣¶
汪石山治一婦長瘦色黄白性躁急年三十餘常患墮¶
胎已七八見矣診其脉皆柔軟無力兩尺雖浮而弱不¶
任尋按曰此因胎墮太多氣血耗甚胎無滋養故頻墮¶
譬之水涸而禾枯土削而木倒也況三月五月正屬少¶
陽火動之時加以性躁而急發之故墮多在三五七月¶
也宜大補陰湯去桂加黄蘗黄芩煎服仍用硏末蜜丸¶
<pb:KR3e0078_WYG_067-26a>¶
服之庶可保生服半年胎固而生二子　錢仲陽治一¶
孕婦病醫言胎且墮錢曰姙者五臟傳養率六旬乃更¶
候其月偏補之何必墮已而母子皆全　陳斗嵓治一¶
婦有胎四月墮下逾旬腹腫發熱氣喘脉洪盛面赤口¶
鼻舌青黑陳診之曰脉洪盛者胎未墮也面赤心火盛¶
而血乾也舌青口鼻黑肝既絶而胎死矣内外皆曰胎¶
墮久矣復診色脉如前以蛇蛻煎湯下平胃散加芒硝¶
歸尾一倍服之須臾腹鳴如雷腰腹陣痛復一死胎墮¶
<pb:KR3e0078_WYG_067-26b>¶
下病亦愈　程仁甫治一婦年近四十稟氣素弱自去¶
其胎五日内漸漸腹脹如鼓至心前上吐不能食用補¶
藥不効診六脉㣲弱但只叫脹死此乃損傷脾氣而作¶
脹然急則治其標若泥丹溪法恐緩不及事矣用桃仁¶
承氣加枳實厚朴倍硝黄煎服四分吐去其一次早仍¶
不通事急又服琥珀丸三錢至申時大通脹減但體倦¶
四肢無力口不知味發熱再用參芪歸&KR0410;查术陳皮八¶
劑而安　江應宿治汪鎬妻三十五歲厭產誤服打胎¶
<pb:KR3e0078_WYG_067-27a>¶
藥下血如崩旬餘腹痛一陣即行或時鼻衂諸藥不効¶
診得六脉數而微弦乃厥陽之火泛逆投四物換生地¶
黄加阿膠炒黑山梔蒲黄一劑而愈¶
薛氏云大抵治法須審某月屬某經育養而藥之¶
濟生芎藭補中湯　治懷孕血氣虚弱不能衛養以致¶
　數月而墮名曰半產(每見婦人孕不能滿十月/而損墮得服此遂安全)¶
　　芎藭　五味子　阿膠(蛤粉/炒)乾薑(炮各/一錢)黄芪(去蘆/蜜炙)¶
　　當歸(酒/浸)白芍藥　白术(各一/錢半)杜仲(去粗皮/炒去絲)人參¶
<pb:KR3e0078_WYG_067-27b>¶
　　木香(不見/火)甘草(各五/分炙)¶
　右作一服水二鍾煎至一鍾不拘時服¶
阿膠湯　治妊娠數墮胎小腹㽲痛不可忍¶
　　阿膠(炙/燥)熟乾地黄(焙/)艾葉(㣲/炒)芎藭　當歸(切/焙)¶
　　杜仲(去粗皮/炙剉)白术(各一/兩)¶
　右㕮咀每服四錢水一盞半棗三枚擘破同煎至八¶
　分去滓食前温服¶
杜仲丸　治妊娠三兩箇月胎動不安防其欲墮宜預¶
<pb:KR3e0078_WYG_067-28a>¶
　服之　杜仲(薑製炒/去絲)續斷(酒浸各/二兩)¶
　右為細末煮棗肉杵為丸梧子大每服七十丸米飲¶
　送下¶
四製艾附丸　治婦人數墮胎由氣不升降所以胎氣¶
　不固尤宜服此¶
　　香附(杵去毛浄一斤分四分一分酒浸一分醋浸/一分童便浸一分鹽水浸七日取出焙乾)¶
　右為細末醋煮糊和丸梧子大每服七十丸空心温¶
　酒下肥人只依本方瘦人加澤蘭葉赤茯苓(各二/兩)¶
<pb:KR3e0078_WYG_067-28b>¶
一方　用香附子(一/斤)艾葉(四/兩)當歸(二兩俱/用醋煮)¶
删繁方　治妊娠懷胎數落而不結實或冷或熱百病¶
　之源(經心/録同)¶
　　甘草　黄芪　人參　川芎　白术　地黄¶
　　呉茱茰(各等/分)　一方有當歸乾薑¶
　右為末空心温酒調二錢忌菘菜桃李雀肉醋物¶
　婁按丹溪論俱是虛熱而無寒者今姑存此一方以¶
　俟施之于千百而一者也¶
<pb:KR3e0078_WYG_067-29a>¶
醋附丸　治數墮胎(方見/血崩)¶
千金療妊娠三箇月胎欲墮方　灸膝下一寸七壯　妊¶
子不成時時墮胎後漏下五色疼痛灸胞門(闗門左邉/二寸名胞)¶
(門右邉二/寸名子户)　胎墮後為半産夫妊娠日月未足胎氣未全¶
而産者謂之半產盖由妊婦衝任氣虛不能滋養於胎¶
胎氣不固或攧撲閃墜致氣血損動或因熱病温瘧之¶
類皆名半産仲景謂虚寒相搏此名為革婦人則半産¶
漏下是也　又云半産俗呼小産或三四月或五六月¶
<pb:KR3e0078_WYG_067-29b>¶
皆為半産以男女成形故也或因憂恐悲哀暴怒或因¶
勞力打撲損動或觸冐暑熱忌黒神散恐犯熱藥轉生他¶
疾宜玊燭散和經湯之類便産須知云小産不可輕視將養十¶
倍於正産可也又云半産即肌肉腐爛補其虚損生其肌肉益¶
其氣血去其風邪養其臟氣將養過於正産十倍無不平復宜¶
審之薛小産重於大産盖大産如粟熟自脱小産如生採破¶
其皮殻斷其根蒂也但人輕忽致死者多治法宜補形氣生¶
新血去瘀血若未足月痛而欲産芎歸補中湯倍加知母止之¶
<pb:KR3e0078_WYG_067-30a>¶
若産而血不止人參黄茋湯補之若産而心腹痛當歸川芎¶
湯主之胎氣弱而小産者八珍湯固之若出血過多而發熱聖¶
愈湯汗不止急用獨參湯發熱煩躁肉瞤筋惕八珍湯¶
大渇面赤脉洪而虚當歸補血湯身熱面赤脉沉而㣲¶
四君薑附東垣云晝發熱而夜安静是陽氣自旺於陽¶
分也晝安静而夜發熱是陽氣下陷於陰中也如晝夜¶
俱發熱者是重陽無陰也當峻補其陰王太僕云如大¶
寒而甚熱之不熱是無火也熱來復去晝見夜伏夜發¶
<pb:KR3e0078_WYG_067-30b>¶
晝止時節而動是無火也如大熱而甚寒之不寒是無¶
水也熱動復止倐忽往來時動時止是無水也若陽氣¶
自旺者補中益氣湯陽氣陷於陰者四物二連湯重陽¶
無陰者四物湯無火者八味丸無水者六味丸　一妊¶
婦五月服剪紅丸墮胎腹中脹痛服破血藥益甚手按¶
之愈痛余曰此峻藥重傷脾胃受患用八珍倍參茋半¶
夏乳没二劑痛止數劑全愈　史仲子室年甫二十疫¶
胎墮時咳服清肺解表喘急不寐請視余曰脾土虛不¶
<pb:KR3e0078_WYG_067-31a>¶
能生肺金藥重損之與補中益氣加茯苓半夏五味炮¶
薑四劑漸愈再往視又與八珍加五味及十全大補湯¶
而全愈　陳氏婦張素怯弱生女自乳因病疥年餘遂¶
致羸困復因執喪禮勞頓數欲眩仆一日感氣忽患心¶
脾髙腫作疼手不可按嘔吐不止六脉㣲細之極陳翁¶
自以脉雖虛而病形則實誤臆諸痛不可補氣乃用青¶
皮香附呉茰等藥而愈繼復患瘧且墮胎又自投理氣¶
行血之藥病去元氣轉脫再投參茋補劑不應矣六脉¶
<pb:KR3e0078_WYG_067-31b>¶
如絲欲絶思非附子不能起因亟請薛診之云此由理¶
氣損真之誤也連投參茋歸术附子薑桂六劑間用八¶
味丸五日眠食漸甘六脉全復薛諭之云向使心脾疼¶
時即服此藥瘧亦不作矣　一妊婦墮胎昏憒不省自¶
汗發搐時吐痰自用養血化痰之劑昏憒不省痰涎湧¶
出彼以為中風欲用袪風化痰予曰此屬脾氣虚寒所致¶
遂用十全大補加炮薑二十餘劑尋愈¶
生地黄湯　治妊娠胎氣損動氣血不調或攧撲閃墜¶
<pb:KR3e0078_WYG_067-32a>¶
　以致胎墮墮後惡滯不盡腹中㽲痛¶
　　生乾地黄(焙一/兩)大黄(暴/煨)芍藥　白茯苓(去黑/皮)¶
　　當歸(切/炒)細辛(去/苗)甘草(炙/)黄芩(去黒/皮)桂(去粗皮/各半兩)¶
　右㕮咀每服五錢水一盞半入生薑大棗拍碎同煎¶
　至一盞去滓不拘時温服¶
人參湯　治半產後血下過多心驚體顫頭目運轉或¶
　寒或熱臍腹虛脹疼痛¶
　　人參　麥門冬(去心/焙)生乾地黄(焙/)當歸(洗/焙)&KR0410;藥¶
<pb:KR3e0078_WYG_067-32b>¶
　　黄茋　白茯苓(去/皮)甘草(炙各/一兩)¶
　右㕮咀每服三錢水一盞煎至七分去滓食前温服¶
大墮胎後復損經脉而下血不止甚則煩悶至死皆以¶
調補胃氣為主　薛前證若肝經血熱用四物參术山¶
梔肝經風熱用防風黄芩丸肝經怒火用加味逍遥散¶
脾經氣虛用四君歸地脾經鬱滯用加味歸脾湯氣滯¶
不和用紫蘇飲胃氣下陷用補中益氣湯¶
人參黄茋湯治小產氣虛血下不止¶
<pb:KR3e0078_WYG_067-33a>¶
　　人參　黄茋(炒/)當歸　白&KR0410;藥(炒/)白术(炒/)艾葉(各/一)¶
　　(錢/)阿膠(炒二/錢)　作一劑水煎服¶
治妊娠損動下血不止腹痛宜服此¶
　　阿膠(一兩/炒)艾葉(半/兩)¶
　右用水一大盞煎六分去滓空心服¶
療妊娠損動下血不止方¶
　　甘草(一兩/炙)阿膠(二/兩)雞子(一/箇)¶
　右以水二大盞煮甘草一盞三分去滓下雞子膠候¶
<pb:KR3e0078_WYG_067-33b>¶
　膠烊攪勻分三服¶
龍骨散　療因損娠下惡血不止¶
　　龍骨　當歸　地黄(各二/兩)艾葉(一兩/炒)地榆　阿膠¶
　　芍藥　乾薑(各一/兩半)蒲黄(一兩二/錢半)牛角腮(炙焦二/兩半)¶
　右共為細末食前用米飲調下二錢¶
千金療落胎下血不止方¶
　右以生大黄汁一小盞調代赭石末一錢日三服¶
治妊娠下血不止疼痛方亦治小便不禁¶
<pb:KR3e0078_WYG_067-34a>¶
　　家雞翎(燒/灰)細硏以温酒調下二錢如人行五里再¶
　服以效為度¶
千金療妊娠胎墮下血不止方¶
　　以丹參(十二/兩)細切酒五升煮取三升分三服¶
補遺催生如神散妙　又方　香附子為末米飲調下¶
當歸酒　治妊娠墮胎後血不出¶
　　當歸(炙令/香)芍藥(炒各/二兩)¶
　㕮咀每服三錢匕無灰酒一盞入生地黄汁一合銀器¶
<pb:KR3e0078_WYG_067-34b>¶
　内慢火煎至七分去滓温服以惡血下為度¶
烏金散　治妊娠墮胎後惡血不下兼治諸疾血病¶
　　好墨(二兩折二寸挺子燒通赤用好醋一升/醮七遍又再燒通赤放冷别研為末)¶
　　沒藥(硏/)麒麟竭(各二/錢半)麝香(一/錢)¶
　右為細末每服温酒調下一錢匕如血迷心用童便加¶
　酒調下二錢匕¶
治妊娠墮胎後血不出少腹滿脹¶
　　用羚羊角燒灰細硏加麵每服三錢不拘時以豆¶
<pb:KR3e0078_WYG_067-35a>¶
　淋酒調下¶
治妊娠墮胎下血不盡苦煩滿欲極時發寒熱狂悶¶
　　鹿角屑(一兩/熬)　用水一大盞煎豉一合取汁六分¶
　三服調鹿角屑二錢服日三須㬰血下¶
紅藍花散　治墮胎後血不出奔心悶絶不識人¶
　　紅藍(微熬/過)男子髮(燒存/性)京墨(燒/紅)血竭(硏/)蒲黄(隔紙/炒各)¶
　　(等/分)　右為細末以童便小半盞調二錢服之立效¶
白蜜湯　治墮胎後惡血不出¶
<pb:KR3e0078_WYG_067-35b>¶
　　白蜜(二/兩)生地黄(取汁/一盞)酒(半/盞)¶
　右汁與酒共入銅器中煎五七沸入蜜攪勻分兩服¶
　服三劑百病可愈¶
豬膏飲　治墮胎血不出上搶心疼痛煩憒¶
　　豬膏(七/合)白蜜(三/合)生地黄(切二/兩)¶
　右先將豬膏地黄汁相和煎令赤色去地黄内蜜攪勻¶
　分温二服相次再服¶
當歸湯　治妊娠墮胎胞衣不出¶
<pb:KR3e0078_WYG_067-36a>¶
　　當歸(切/炒)牛膝(酒浸切焙/各一兩半)木通(剉/)滑石(研各/二兩)冬葵子¶
　　(炒二/合)瞿麥穗(一/兩)¶
　右㕮咀每服三錢水一盞半煎至七分去滓温服未¶
　下再服以下為度¶
地黄湯　蒲黄(炒/)生薑(切炒各/二錢半)生地黄(半兩以銅/竹刀切炒)¶
　右以無灰酒三盞於銀器内同煎至二盞去滓分三¶
　服末下再作服¶
澤蘭湯　澤蘭葉(切/研)滑石末(各半/兩)生麻油(少/許)¶
<pb:KR3e0078_WYG_067-36b>¶
　右以水三盞先煎澤蘭至一盞半去滓入滑石末并¶
　油更煎三沸頓服之未下更服¶
蒲黄酒(作丸名/槐半丸)　蒲黄(炒一/合)槐子(十四枚/為末)¶
　右以酒三盞煎至二盞去滓分温二服未下更作服¶
　又治妊娠不足月欲產腹痛為末蜜丸酒下¶
治墮胎胞衣不出腹中㽲痛牽引腰脊(下並聖/惠方)　用蟻¶
　窟土三升炒熱帛裹搨心下胞自出也¶
又方　好墨細硏末温酒調下二錢頻服効¶
<pb:KR3e0078_WYG_067-37a>¶
治妊娠胎死腹中衣不出及產後卒有别病欲至狼狽¶
　方　刺熱羊血飲一小盞極効¶
又方　以水噀其面神驗加醋少許¶
又方　洗兒水半盞令母服其衣即出勿令產婦知¶
又方　治胞衣不下腹滿則殺人　用水一盌煮豬脂¶
　一兩煮十數沸和脂服之當下¶
又方(出如/宜方)以雞子一枚取清吞之　又方(出如/宜方)用鐵斧燒¶
　令通赤投酒中沸定則出飲之¶
<pb:KR3e0078_WYG_067-37b>¶
當歸川芎湯　治小產後瘀血心腹痛或發熱惡寒¶
　　當歸　川芎　熟地黄(自/製)白芍藥(炒/)𤣥胡索(炒/)¶
　　紅花　香附　青皮(炒/)澤蘭　牡丹皮　桃仁¶
　右各等分水煎入童便酒各小半盞服　若以手按¶
　腹愈痛此瘀血為患宜此藥或失笑散消之若按之¶
　不痛此是血虛宜四物參苓白术若痛而作嘔此是¶
　胃虛宜六君子若痛而作瀉此是脾虛宜六君子送¶
　二神丸¶
<pb:KR3e0078_WYG_067-38a>¶
芎藭湯　治墮胎心腹疼痛¶
　　芎藭　芍藥　白术　阿膠(炒令/燥)甘草(炙各/一兩)¶
　右㕮咀每服三錢水一盞入艾葉糯米生薑同煎至¶
　六分食前服　一方無白术有人參¶
當歸散　治產後氣血虛弱惡露内停增寒發熱¶
　　當歸　白&KR0410;藥(炒/)川芎　黄芩(炒各/一兩)白术(五/錢)¶
　右為細末温童便調下二錢¶
聖愈湯　治血虛心煩睡卧不寧或五心煩熱¶
<pb:KR3e0078_WYG_067-38b>¶
　　熟地黄(酒拌蒸/半日)生地黄(酒/拌)川芎　人參(各七錢/五分)¶
　　當歸(酒/拌)黄茋(炒各/五錢)　用水煎服¶
當歸補血湯　治肌熱躁熱目赤面紅煩渴引飲晝夜¶
　不息脉洪大而虚重按全無此脉虚血虛也若誤服¶
　白虎湯必死¶
　　當歸(三/錢)黄茋(一/兩)　用水煎服¶
四物二連湯　治血虛發熱或口舌生瘡或晝安夜熱¶
　　當歸　川芎　熟地黄　芍藥　胡黄連¶
<pb:KR3e0078_WYG_067-39a>¶
　　宣黄連(各一/錢)　右作一劑水煎服¶
東垣云婦人分娩及半產漏下昏冒不省瞑目無所知¶
覺盖因血暴亡有形血去則心神無所養心與包絡者¶
君火相火也得血則安亡血則危火上熾故令人昏冒¶
火勝其肺瞑目不省人事是陰血暴去不能鎮撫也血¶
已虧損往往用滑石甘草石膏之類乃辛甘大寒之藥¶
能㵼氣中之熱是血虧㵼氣乃陰虧㵼陽使二者俱傷¶
反為不足虚勞之病昏迷不省者上焦心肺之熱也此¶
<pb:KR3e0078_WYG_067-39b>¶
無形之熱用寒凉之藥驅令下行豈不知上焦之病悉¶
屬於表乃陰證也汗之則愈今反下之幸而不死暴虧¶
氣血必夭天年又不知内經有說病氣不足宜補不宜¶
㵼但瞑目之病悉屬於陰宜汗不宜下又不知傷寒鬱¶
冒得汗則愈是禁用寒凉藥也分娩半產本氣不病是¶
暴去其血亡血補血又何疑焉補其血則神昌常時血¶
下降亡今當補而升舉之心得血而養神不昏矣血若¶
暴下是秋冬之令太旺今舉而升之助其陽則目張神¶
<pb:KR3e0078_WYG_067-40a>¶
不昏矣今立一方補血養血生血益陽以補手足厥陰¶
之不足也¶
全生活血湯　紅花(三/分)蔓荆子　細辛(各五/分)生地黄(夏/月)¶
　　(加/之)熟地黄(各一/錢)藁本　川芎(各一/錢半)防風(諸陽既陷/何以加之)¶
　　(血下脫/故也)羌活　獨活　甘草(炙/)柴胡(去/苗)當歸身(酒/洗)¶
　　葛根(各二/錢)白芍　升麻(各三/錢)¶
　右㕮咀每服五錢水二盞煎至一盞去滓食前稍熱¶
　服¶
<pb:KR3e0078_WYG_067-40b>¶
　　　胎不長¶
大夫妊娠不長者因有宿疾或因失調以致臟腑衰損¶
氣血虛弱而胎不長也當治其疾疚益其氣血則胎自¶
長也　薛前證更當察其經絡審其所因而治之　一¶
妊婦胎六月體倦懶食面黄晡熱而胎不長因勞欲墜¶
此脾氣不足也用八珍湯倍加參术茯芩三十餘劑脾¶
胃漸健胎安而長矣　一妊婦因怒寒熱往來内熱晡¶
熱脇痛嘔吐胎至八月而不長此因肝脾鬱怒所致用¶
<pb:KR3e0078_WYG_067-41a>¶
六君加柴胡山梔枳殼紫蘇桔梗病愈而胎亦長矣¶
安胎白术散　治妊娠宿有冷胎痿不長或失於調理¶
　傷胎多墮此藥補榮衛養胎氣¶
　　白术　川芎(各一/兩)呉茱茰(湯泡/半兩)甘草(炙一/兩半)¶
　右為細末每服二錢食前温酒調下忌生冷果實¶
白术散(見前胎/動不安)¶
黄芪散　主妊娠胎不長安胎和氣思食利四肢¶
　　黄茋　白术　陳皮　麥門冬　白茯苓　前胡¶
<pb:KR3e0078_WYG_067-41b>¶
　　人參(各七/錢半)川芎　甘草(各半/兩)¶
　右㕮咀每服三錢水一盞薑三片棗一枚煎至七分¶
　去滓温服¶
人參丸　主妊娠胎不長宜服養胎¶
　　人參　白茯苓　當歸　柴胡　刺薊　厚朴¶
　　桑寄生(各一/兩)枳殼(七錢/半)甘草(半/兩)¶
　右為細末煉蜜為丸如梧子大每服二十丸食前温¶
　酒吞下¶
<pb:KR3e0078_WYG_067-42a>¶
集驗治婦人懷胎不長方　鯉魚(長一尺者/去腸肚鱗)以水漬没¶
　内鹽及棗煮熟取汁稍稍飲之當胎所腹上當汗出¶
　如牛鼻狀雖有所見胎雖不安者十餘日輒一作此¶
　令胎長大甚平安¶
附枳實檳榔丸　安胎養氣調和經候癥瘕癖塊有似¶
　孕婦可以久服血氣通和¶
　　枳實(生/用)檳榔　黄連　黄蘗　黄芩　當歸¶
　　木香　阿膠(灰炒硏/各半兩)¶
<pb:KR3e0078_WYG_067-42b>¶
　右為細末水和丸如小豆大每服三十丸不拘時用¶
　温酒米飲送下¶
　　　日月未足欲產過期不產¶
大全婦人懷胎有七月八月而產者有至九月十月而¶
產者有經一年二年乃至四年而後產者各依後法治¶
婁先期欲產者凉血安胎　過期不產者補血行滯¶
薛一妊婦八箇月胎欲墜似產卧久少安日晡益甚此¶
氣血虛弱朝用補中益氣湯加茯苓半夏隨愈更以八¶
<pb:KR3e0078_WYG_067-43a>¶
珍湯調理而安¶
集驗知母丸　治日月未足而痛如欲産者兼理産難及¶
　子煩　知母(不拘/多少)為細末煉蜜丸如雞頭實大温酒¶
　嚼下日三服　一方丸如梧子大粥飲下二十丸¶
槐子丸　治妊娠月數未足而似欲產腹痛者¶
　　槐子　蒲黄(各等/分)¶
　右為細末蜜丸如梧子大温酒下二十丸以痛止為¶
　度　又方　取蒲黄如棗核大篩過以井花水調服¶
<pb:KR3e0078_WYG_067-43b>¶
又方　用梁上塵竈突煤同為末空心温酒服方寸匕¶
千治日月未足欲產　搗菖蒲根汁一二升灌喉中¶
羅治過期不產方　四物湯加香附桃仁枳殼縮砂紫¶
　蘇水煎服即生¶
　　　鬼胎¶
大全夫人臟腑調和則血氣充實風邪鬼魅不能干之¶
若榮衛虛損則精神衰弱妖魅鬼精得入於臟狀如懷¶
娠故曰鬼胎也　薛前證因七情脾肺虧損氣血虚弱¶
<pb:KR3e0078_WYG_067-44a>¶
行失常道衝任乖違而致之者乃元氣不足病氣有餘¶
也若見經侯不調就行調補庶免此證治法以補元氣¶
為主而佐以雄黄丸之類行散之若脾經鬱結氣逆者¶
用加味歸脾湯調補之若脾虛血不足者用六君芎歸¶
培養之肝火血耗者用加味逍遥散滋抑之肝脾鬱怒¶
者加味歸脾逍遥二藥兼服腎肝虛弱者用六味地黄¶
丸　一婦人經閉八月肚腹漸大面色或青或黄用胎¶
證之藥不應余診視之曰面青脉濇寒熱往來肝經血¶
<pb:KR3e0078_WYG_067-44b>¶
病也面黄腹大食少體倦脾經血病也此鬱怒傷脾肝之¶
證非胎也不信仍用治胎散之類不驗余用加味歸脾¶
逍遥二藥各二十餘劑諸證稍愈彼欲速効别服通經¶
丸一服下血昏憒自汗惡寒手足俱冷嘔吐不食余用¶
人參炮薑二劑漸愈又用十全大補五十餘劑而安¶
雄黄丸　治妊娠是鬼胎致腹中黑血散下腹痛¶
　　雄黄(細/硏)鬼臼(去/毛)莽草　丹砂(細/研)巴豆(去皮/心油)獺肝(炙/令)¶
　　(黄各/半兩)蜥蜴(一條/炙黄)蜈蚣(一條/炙黄)¶
<pb:KR3e0078_WYG_067-45a>¶
　右為細末蜜丸如梧子大空心温酒下二丸日兩服¶
　後當利如不利加至三丸初下清水次下蟲如馬尾¶
　狀無數病極者下蛇蟲或如蝦蟇卵雞子或如白膏¶
　或如豆汁其病即除¶
治婦人鬼胎及血氣不可忍方　螌蝥(去頭足/翅炒)延胡索¶
　　(炒各/三兩)¶
　右為細末再硏如麵温酒調服半錢胎下為度¶
治婦人虛羸有鬼胎癥塊經候不通以芫花根(三/兩)剉炒¶
<pb:KR3e0078_WYG_067-45b>¶
　令黄色為細末桃仁煎湯調下一錢當下惡物¶
補遺治婦人鬼胎如抱一甕¶
　　呉茱茰　川芎　秦艽　柴胡　殭蠶　巴㦸¶
　　巴豆(不去/油)芫花(醋煮/二兩)¶
　右為末煉蜜丸梧子大每服七丸蜜酒下即出惡物¶
　而愈¶
　右方俱犯毒藥不可輕用姑以古方存之耳¶
　　　臨產坐草法¶
<pb:KR3e0078_WYG_067-46a>¶
脉訣欲產之婦脉離經沉細而滑也同名夜半覺痛應¶
分誕來日日午定知生(脉經曰離經其脉浮腹痛引腰/脊為欲生也但離經者不產也)¶
(又云其脉離經夜半覺日中則生也經者常也謂離其/常處為離經假如孕婦昨日見左沉實為男之脉今日)¶
(或脉浮是離其尋常之脉而異於昨日又且腹痛知是/將誕也通真子引難經一呼三至曰離經為解李晞范)¶
(又引難經一呼一至曰離經以解沈細而滑皆非也難經/言損至二至雖同名離經其脉與理則不同且脉經)¶
(明言離經其脉浮也不曾援引難經之文合脉訣因其/言脉浮又添沉細而滑同名離經盖以前所診男女脉)¶
(或云浮大為女若只脉浮為離經若平常見浮大為女/之脉安辨離經故又增沉細而滑以見離為浮大之常)¶
(經為常滑也聖惠方云夜半子時覺腹痛來日午時必/定生產謂子午相衝正半日時數也通真子曰夜半痛)¶
<pb:KR3e0078_WYG_067-46b>¶
(日午生此言恐未為的又曰腹痛而腰不痛未產也若/腹痛連腰痛甚者即產所以然者腎繫於腰胞繫於腎)¶
(故也診其尺脉轉急如切繩轉珠者即產也生產/有難易痛來有𦂳慢安可定以半日當以活法)身重¶
體熱寒又頻舌下之脉黑復青反舌上冷子當死腹中¶
須遣母歸㝠面赤舌青細尋看母活子死定應難唇口¶
俱青沫又出母子俱死總敎&KR0184;面青舌赤沫出頻母死¶
子活定知真不信若能看應驗尋之賢哲不虛陳(脉指/南作)¶
(面青舌赤盖面以候母舌以候子今云子活合以舌赤/為是若云舌青則與前面赤舌青母活子死之候相反)¶
(若胎先下其子得活如未下子母俱亡子自身重體熱/寒又頻至此並不用脉只以外候參訣  母生死盖以)¶
<pb:KR3e0078_WYG_067-47a>¶
(臨產脉不可定但/當以察色而知之)¶
楊子建十產論¶
一曰正產者婦人懷胎十月滿足忽腰腹作陣疼痛相¶
次胎氣頓陷至於臍腹痛極乃至腰間重痛榖道挺迸繼¶
之漿破血出兒子遂生名曰正產　二曰傷產者盖一¶
人之生陰注陽定各有時日不可改移今有未產一月¶
已前忽然臍腹疼痛有如欲產仍却無事是名試月非¶
正產也但一切產母未有正產之候即不可令人抱腰¶
<pb:KR3e0078_WYG_067-47b>¶
產母亦不可妄亂用力盖欲產之婦臍腹疼痛兒身未¶
順收生之婦却敎產母虛亂用力兒身纔方轉動却被¶
產母用力一逼使兒錯路忽横忽倒不能正生皆緣產¶
母用力未當之所致也凡產母用力須待兒子順身臨¶
逼門户方始用力一送令兒下生此方是產母之用力¶
當也若未有正產之候而用力傷早幷妄服藥餌令兒¶
下生譬如揠苗而助長無益而有害矣此名傷產¶
　婁右傷產一法最為切要慎勿輕忽也凡十月未足¶
<pb:KR3e0078_WYG_067-48a>¶
　臨產腹痛或作或止或痛不甚者名曰弄痛非正產¶
　之候或腹雖痛甚而腰不甚者非正產之候胎髙未¶
　陷下者非正產之候穀道未挺迸者非正產之候水¶
　漿未破血未出者非正產之候漿血雖出而腹不痛¶
　者非正產之候凡未有正產候且令扶行熟忍如行¶
　不得或凭物坐之或安卧之或服安胎藥一二服得¶
　安即止慎勿妄服催生藥餌愴惶致令產母憂恐而¶
　挫其志務要產母寛心存養調停亦令坐婆先說解¶
<pb:KR3e0078_WYG_067-48b>¶
　論之如覺心中煩悶可取白蜜一匙新汲水調下切¶
　勿妄亂用力先困其母直待子逼門户腰重痛極眼¶
　中如火穀道挺迸時是正產候方可用力并服催生¶
　藥也予男婦於未產一月已前腰腹俱痛全似將產¶
　其痛至甚但遇已牌稍止如此者將十餘日計無所¶
　出因閱此條遂與安胎藥加參术數服間與肉味養¶
　之由是平復不痛又二十餘日始生一男是時若妄¶
　動亂用力并服催生等藥立見危亡矣¶
<pb:KR3e0078_WYG_067-49a>¶
三曰催產者言婦人欲產漿破血下臍腹作陣疼痛極¶
甚腰重穀道挺迸已見是正產之候但兒却未生即可¶
服藥以催之或有經及數日產母困苦已分明見得是¶
正產之候但兒子難生亦可服藥以助產母之正氣令¶
兒速得下生此名催產　四曰凍產者冬月天冷產母¶
經血得冷則凝以致兒子不能生下此害最深若冬月¶
產者下部不可脫去綿衣并不可坐卧寒處當滿房著¶
火當有煖氣令產母背身向火令臍下腿膝間常煖血¶
<pb:KR3e0078_WYG_067-49b>¶
得熱則流散使兒易生此名凍產¶
　薛荆婦孟冬分娩艱難勞傷元氣產子已死用油紙¶
　撚燒斷臍帶藉其氣以煖之俄頃忽作聲此兒後無¶
　傷食作瀉之證可見前法之功不誣¶
五曰熱產者盛夏之月產婦要温凉得所不可恣意取¶
凉傷損胎氣亦不可人多熱氣逼襲產母使產母血沸¶
而有發熱頭痛面赤昏昏如醉乃至不知人事此名熱¶
產(若夏月風凉陰雨亦不/可任意取凉恐生大病)　六曰横產者兒先露手或¶
<pb:KR3e0078_WYG_067-50a>¶
先露臂此由產母未當用力而用之過也兒身未順用¶
力一逼遂至身横不能生下當令產母安然仰卧後令¶
看生之人先推其手令直入上漸漸逼身以中指摩其¶
肩推上而正之或以指攀其耳而正之須是產母仰卧¶
然後推兒直上徐徐正之候其身正煎催生藥一盞吃¶
了方可用力令兒下生此名横產　七曰倒產者產母¶
胎氣不足闗鍵不牢用力太早致兒子不能廻轉即便¶
直下先露其足當令產母仰卧令看生之人推其足入¶
<pb:KR3e0078_WYG_067-50b>¶
去不可令產母用分毫力亦不得驚恐使兒自順去¶
蛇蛻散　治妊婦欲產時不肯伸舒行動多曲腰眠卧¶
　忍痛兒在腹中不能得轉故脚先出謂之逆生須臾¶
　不救母子俱亡　用烏蛇蛻(一/條)蟬蛻(十四/枚)血餘(一握/用胎)¶
　(髪/)並燒灰存性硏分二服温酒調連進之仰卧少頃或¶
　用小絹針於兒脚心刺三五刺用鹽少許塗刺處即¶
　時順生母子俱活　又法以鹽塗兒足底又可爪甲¶
　搔之幷以鹽摩母腹上　又以手中指取鍋底墨交¶
<pb:KR3e0078_WYG_067-51a>¶
　畫兒足下即順生　又方取其父名書兒足下即順¶
　生　若孕婦横生不可出者以車前子為末酒服二¶
　錢匕又方兔絲子為末酒調服一錢匕米飲調下亦得¶
　又以百草霜香白芷(不見火/各等分)用童便與好醋各一合¶
　調成膏沸湯浸服甚者二服即生若婦人横逆難產¶
　子死腹中先用黑豆一大合炒熟水與童便合煎服¶
　神効　又方用艾葉半斤酒四升煮取一升服之¶
　又以當歸為末酒服方寸匕紫蘇湯調服亦可¶
<pb:KR3e0078_WYG_067-51b>¶
八曰偏產者兒身未正產母用力一逼致令兒頭偏拄¶
左腿或偏拄右腿故頭雖露偏拄一畔不能生下當令¶
產母仰卧次令看生之人輕輕推兒近上以手正其頭¶
令兒頭頂端正然後令產母用力一送即便生下若是¶
小兒頭後骨偏拄穀道只露其額當令看生之人以綿¶
衣炙温裹手於穀道外方輕輕推兒頭令正便令產母¶
用力送兒生也此名偏產　九曰礙產者兒身已順而¶
露正頂不能生下盖因兒身回轉肚帶攀其肩以此露¶
<pb:KR3e0078_WYG_067-52a>¶
正頂不能生下當令產母仰卧令看生之人輕推兒近¶
上徐徐引手以中指按兒肩下撥其肚帶仍須候兒身¶
正順方令產母用力一送使兒生下此名礙產¶
　右横產倒產偏產礙產四法若看生之人非精良妙¶
　手不可依用此法恐恣其愚以傷人命也按倒產者¶
　今世往往隨其倒足生下並無後患子母雙全不必¶
　依推足上之法亦可又礙產者往往肚帶有纒在兒¶
　頂上而兒頭自出在產門外看生之人以手撥其肚¶
<pb:KR3e0078_WYG_067-52b>¶
　帶從兒頭頂過而下之者又有肚帶纒在頂上一匝¶
　而兒與胞衣自然同下者皆無妨不必以此礙産之法¶
　入產門撥下也¶
十曰坐產者兒將欲生其母疲倦久坐椅褥抵其生路¶
急於髙處懸一手巾令產母以手攀之輕輕屈足坐身¶
令兒生下非坐在物上也此名坐產　十一曰盤腸產¶
者臨產母腸先出然後兒生趙都運恭人每產則大腸¶
先出然後產子產後其腸不収甚以為苦醫不能療偶¶
<pb:KR3e0078_WYG_067-53a>¶
在建昌得坐婆一法而収之其法以醋半盞新汲水七¶
分調停噀產母面每噀一縮三噀収盡此良法也¶
　按前證古方以萆麻子四十九粒硏塗產母頭頂腸¶
　収上急洗去其腸若乾以磨刀水少許濕潤之内用¶
　磁石煎湯飲之即収上磁石須陰陽家用有驗者若¶
　以水噀母面恐驚則氣散¶
丹產後腸不収香油五斤煎熱盛盆中候温坐油盆中¶
　約一食時以皂角末吹入鼻中&KR0329;作立上妙(見斗/門)¶
<pb:KR3e0078_WYG_067-53b>¶
大半夏為末搐鼻中則腸上矣　又方以大紙撚蘸香¶
　油㸃燈吹滅以烟薫產母鼻中腸即上矣¶
又方　腸出盛以潔淨漆器濃煎黄茋湯浸之腸即上¶
薛欲產之時覺腹内轉動即當正身仰卧待兒轉身向¶
下時作痛試捏產母手中指中節或本節跳動方與臨¶
盆即產矣若初覺不仰卧以待轉胞或未產而水頻下¶
此胞衣已破血水先乾必有逆生難產之患若胎衣破¶
而不得分娩者保生無憂散以固其血自然生息如血¶
<pb:KR3e0078_WYG_067-54a>¶
已耗損用八珍湯料一斤益母草半斤水數椀煎熟不¶
時飲之亦有得生者凡孕婦只腹痛未產也若連腰痛¶
甚者將產也盖腎候於腰胞繫於腎故也凡孕家宜預¶
請有仁心知事穩婆常以恩結其心先與說知倘有生¶
息不順只說未產或遇雙胎只說胎衣未下恐驚則氣¶
散愈難生息余家親驗之大抵難產多患於鬱悶安樂¶
富貴之家治法雖云胎前清氣產後補血不可專執若¶
脾胃不實氣血不充宜預調補不然臨產必有患難¶
<pb:KR3e0078_WYG_067-54b>¶
如因難產或大寒時急以大油紙撚徐徐燒斷其臍帶¶
雖兒已死令煖氣入腹多得復生切勿用刀斷之¶
　　　催生法¶
大大凡生產自有時候未見時候切不可強服催生滑¶
胎等藥或勢不得已則服之又云切不可坐早及令坐¶
婆亂動手凡催生藥必候腰痛甚胎陷下漿血破方可¶
服　大法滑以流通澀滯　苦以驅逐閉塞　香以開¶
竅逐血　氣滯者行氣　胞漿先破疲困者固血¶
<pb:KR3e0078_WYG_067-55a>¶
丹溪云催生只用佛手散最穩當又効捷(方見胎/產大法)¶
滑劑催生如聖散　黄蜀葵子(小半合一/方二錢重)硏爛以酒攄¶
　去滓温服神妙或漏血胎乾難產痛極者并進三服¶
　良久腹中氣寛胎滑即產須見正產候方可服之歌¶
　曰黄葵子炒七十粒細研酒調濟君急若遇臨危產¶
　難時免得全家俱哭泣　又方　以香油白蜜小便¶
　和勻各半盞調益母草末服　一方止用油蜜小便¶
　能下難產　又方治横倒生者　明阿膠(炒/)滑石末¶
<pb:KR3e0078_WYG_067-55b>¶
　　(各一/兩)葵子(二/兩)¶
　右水一盞半煎至一盞去滓分二服¶
治難產五六日不得分娩者疲困虛乏光明水膠二兩¶
　㣲火焙好酒一升半煎滚入膠候烊再入新雞子一¶
　枚鹽一錢匕攪勻放温令產母坐椅上伸腰大口作二¶
　次服覺小便重即生緣坐草早驚動故也¶
苦劑催生柞木飲子　治產難或横或倒死胎爛脹腹¶
　中此方屢用神効¶
<pb:KR3e0078_WYG_067-56a>¶
　　大柞木枝(一大握長一尺/洗浄寸剉生用)甘草(大者五寸/剉作五段)¶
　右用新汲水三升半同入新磁瓶内以紙三重封緊¶
　文武火煎至一升半令香候產婦腰重痛欲坐草時¶
　温飲一小盞(腰未重/痛勿服)便覺心下開豁如覺渇再飲一¶
　盞至三四盞覺下重便生此方最驗¶
梅治難產礙胎在腹中如已見兒胎衣不出或胎死者¶
　蒺藜子貝母各四兩為末米飲下一匙如人行四五¶
　里許不下再服¶
<pb:KR3e0078_WYG_067-56b>¶
　按苦能下氣柞木蒺藜貝母則又不專於苦要之亦¶
　有利竅行血之功兹特因婁氏所編而列之耳¶
香劑乳硃丹¶
　右用通明乳香硏細以豬心血為丸梧子大朱砂為¶
　衣日乾每服一粒催生冷酒化下良久未下再服一¶
　粒若大段難產以蓮葉心蒂七箇水二盞煎至一盞¶
　放温化下一粒良久未下再服其驗如神　如胎下¶
　胞衣不下者服此便下若胎横逆不順即先服神應¶
<pb:KR3e0078_WYG_067-57a>¶
　黑散再服此藥催之合藥時要五月五日午時極妙¶
　或七月七日三月三日及初上辰日亦可　又方¶
　通明乳香(如皂角/子大)為末腰痛時用新汲水一小盞入¶
　醋少許同煎令產母兩手捉兩石燕坐婆調藥飲水須¶
　㬰坐草便生無痛楚神良¶
開骨膏(五月五日/午時作)¶
　乳香硏細滴水丸如芡實大每服一粒無灰酒吞下¶
又方　乳香　朱砂(等/分)為細末麝香酒調下¶
<pb:KR3e0078_WYG_067-57b>¶
催生丹　治產婦生理不順產育艱難或横或逆¶
　　十二月兔腦髓(去皮膜/硏如泥)母丁香(一錢/細末)乳香(二錢半/另硏)¶
　　麝香(另硏/一字)¶
　右三味拌勻以兔腦髓和丸雞頭實大陰乾油紙裹¶
　每服一丸温湯下即產兒握藥出¶
如意散　臨產腰痛方可服之¶
　　人參(為/末)乳香(各一/錢)朱砂(二/錢)¶
　右同硏臨產急用雞子清一箇調藥末再用生薑自¶
<pb:KR3e0078_WYG_067-58a>¶
　然汁調開冷服如横倒等即時端順子母無恙¶
勝金散　郭稽中云產難者因兒轉身將兒枕血塊破¶
　碎與胞中敗血壅滯兒身不能便利是以難產急服¶
　勝金散消散其血使兒自易生陳無擇云多因兒未¶
　轉順坐草太早或努力太過以致胞衣破而血水乾¶
　產路澀而兒難下宜先服催生如神散以固其血設¶
　或逆生横產當用前法針刺之¶
　　麝香(一錢/硏)鹽䜴(一兩以青布裹/了燒紅急硏細)¶
<pb:KR3e0078_WYG_067-58b>¶
　右取秤錘燒赤焠酒中以酒調服一錢¶
行氣催生湯　治妊娠欲產痛陣尚疎難產經三兩日¶
　不生胎死腹中或產母氣乏委頓產道乾澀纔覺痛¶
　密破水後便可服¶
　　蒼术(二兩米泔浸/洗剉炒黄)小厚枳殼(去穰/麩炒)白桔梗　薄陳¶
　　皮(去/白)楊芍藥　川白芷　大川芎　大當歸(去尾/各一)¶
　　(兩/)交趾桂(去粗皮/不見火)半夏(湯/洗)粉草　麻黄(去/節)軍薑(去/皮)¶
　　厚朴(去粗皮剉/薑汁炒)南木香(不見/火)杏仁(去皮尖/另硏)白茯苓¶
<pb:KR3e0078_WYG_067-59a>¶
　　(各五/錢)¶
　右為末每服二錢順流水温暖調下若覺熱悶白蜜¶
　湯下或剉散入真米醋一合煎方内用楊&KR0410;藥肉桂能¶
　開通子宫其餘藥皆助氣之盛闗竅自通麻黄内通¶
　陽氣陽氣盛則血行血行即產矣外却寒邪内去積¶
　聚皆得其宜寒月用之甚確隆暑不宜輕服但以五¶
　苓散用葵子燈心煎湯調下卻暑清魂滑胎易產胞¶
　漿見破則胎乾難產用白蜜清油浸以熱酒令得所¶
<pb:KR3e0078_WYG_067-59b>¶
　頓服胎氣既潤即分娩矣¶
治難產　縮砂　香附(醋/炒)枳殼　甘草　滑石¶
　右為末白湯調下¶
行血本草主難產搗益母草取汁七大合煎減半頓服¶
　立產　無新者以乾者一大握水七合煮服¶
丹易產天麻丸　天麻(即益母草六月間帶根/花葉採晒乾不以多少)為末煉¶
　蜜丸龍眼大臨產熟水嚼一丸能除產後百病¶
佛手散(方及加減法/見胎產大法)¶
<pb:KR3e0078_WYG_067-60a>¶
如聖散　專治孕婦難產　紫蘇葉　當歸(各等/分)¶
　右㕮咀每服三錢或五錢用長流水煎服如無流水¶
　以水順攪動煎服即下　又方取夫裩帶五寸燒存¶
　性酒調下　又方取槐樹東枝令產婦把之易產¶
　又方用紫蘇煎湯調益元散服之即產¶
無憂散　治胎肥氣逆臨褥難產¶
　　當歸(去蘆/酒浸)川芎　木香(不見/火)白芍藥　枳殼(去白/鹽炒)¶
　　甘草(炙各一/錢半)乳香(另/硏)血餘(燒存性另/硏各半錢)¶
<pb:KR3e0078_WYG_067-60b>¶
　右作一服水二鍾煎至一鍾入乳香血餘和勻不拘¶
　時服¶
固血　治胞漿先破惡水來多胎乾不得下時須先與¶
　四物湯補養血氣次更濃煎蔥湯放冷令坐婆洗產¶
　户須是欵曲洗令氣上下通暢更用酥調滑石末塗¶
　產户裏次服神妙乳硃丹或葵子如聖散¶
催生如聖散　治逆產横生瘦胎¶
　　百草霜　香白芷(不見火/為末)¶
<pb:KR3e0078_WYG_067-61a>¶
　右二味等分研勻每服二大錢於臨產時以童便并¶
　少米醋打為膏沸湯調下集驗用酒童便各半盞同¶
　煎纔沸即熱服不過再服即産(丹溪用芎歸湯調血/血得黒則止此藥大)¶
　(能固血免/得乾生)¶
婦人臨產累日氣盡不能生兼惡露出盡胞乾終不產¶
　者用赤小豆一斗水九升煮令熟去豆滓以阿膠三¶
　兩入豆汁溶化每服止半盞未產再服即出¶
破血半夏湯　治胎乾而不能產¶
<pb:KR3e0078_WYG_067-61b>¶
　　半夏麯(一兩/半)大黄(五/錢)肉桂(七錢/半)桃仁(三十枚/㣲炒)¶
　右為粗末先服四物湯一二服次服半夏湯薑三片¶
　水煎　又方　當歸為末酒調方寸匕服之¶
七聖散　臨產腰疼時方服　延胡索　沒藥　白礬¶
　　白芷　薑黄　當歸　桂心(各等/分)¶
　右為末臨產陣痛時燒鏵刃鐵(即犁/頭)令通赤淬酒調¶
　下三錢服一兩盃立產¶
勝金散　治難產逐敗血即自生若横逆則轉正子死¶
<pb:KR3e0078_WYG_067-62a>¶
　腹中則胎軟膨寛即產祖宗祕傳千金不授¶
　　王不留行　酸漿草(死胎/倍用)茺蔚子　白蒺藜(去/刺)五¶
　　靈脂(行血宜生/用各等分)¶
　右為散每服三錢取利方水一盞半入白花劉寄奴¶
　子一撮同煎温服大効¶
外取如聖膏　治產難併治胞衣不下兼治死胎¶
　用萆麻子七粒去殼細硏成膏塗脚心胞即下速洗¶
　去不洗腸出却用此膏塗頂上腸自縮入　一方萆¶
<pb:KR3e0078_WYG_067-62b>¶
　麻子百粒雄黄一錢細硏用如上法¶
催生萬金不傳遇仙丹¶
　　萆麻子(十四粒/去殼)硃砂(研/)雄黄(研各一/錢半)蛇蛻(一尺燒/存性)¶
一方　萆麻子三粒¶
　右為末漿水飯和丸如彈子大臨產時先用椒湯淋¶
　渫臍下次安藥一丸於臍中用蠟紙數重覆上闊帛¶
　束之頭生下急取去藥一丸可用三次¶
三麻四豆脫衣裳硏碎將來入麝香若有婦人遭產難¶
<pb:KR3e0078_WYG_067-63a>¶
　貼在臍中兩分張(用萆麻三粒巴豆四粒/去殻入麝研細貼臍中)¶
立聖丹　治產難危急者　寒水石(四兩二兩生/用二兩煅赤)¶
　右同硏細入朱砂同硏如深桃花色每用三分井花水¶
　調如薄糊以紙花剪如杏葉大攤上貼臍心候乾再¶
　易不過三上便產横逆惡候死胎不下並治神驗(寒/水)¶
　(石非方解石即今人謂軟石/膏是也此方異人所傳甚妙)¶
雜方圖經云令產婦兩手各握石燕一枚須㬰子下¶
救產難經曰不生雲母粉半兩温酒調服入口即産萬¶
<pb:KR3e0078_WYG_067-63b>¶
　不失一(陸氏云已救/三五百人効)　治横逆產理不順用伏龍肝¶
　細研每服一錢酒調服其土從兒頭上戴出妙¶
世如聖散　治催生累効靈妙之理人所難通用實殊¶
　効　臨產時令人路上尋破草鞋一隻取耳燒灰温¶
　酒調下三錢匕得左足者男得右足者女覆者死側者¶
　有驚果是神奇用此送催生丸尤妙¶
勝金丹　治難產神妙敗兔毫筆頭一枚燒灰硏細搗¶
　生藕汁一盞下之若產母虛弱及素有冷疾者恐藕¶
<pb:KR3e0078_WYG_067-64a>¶
　冷動氣即於重湯内煖過服立產¶
針灸東婦人將產預先胎破惡水長流坐草早無血可養¶
　枯竭　獨陰(五分在足小/指第三節間)　承陰(一寸/五分)¶
玉催生難產及死胎　大衝(八分補/百息)　合谷(補/)　三陰¶
交(五分㵼立/時分解)　足小指節(三壯心術/多此一穴)　產子上衝逼心¶
　巨闕(令正坐用抱頭抱腰㣲偃針入六分留七呼得/氣即㵼立甦如子掬母心生下手心有針痕子)¶
(頂母心人中有痕向後枕/骨有痕是其驗也神効)　合谷(三分留三/呼補之)三陰交(五/分)¶
(㵼寸/吸)　張仲文　横產難產　右脚小指尖頭(灸三壯/立產)¶
<pb:KR3e0078_WYG_067-64b>¶
集又法　獨陰(同上法取灸/七壯禁刺)　合谷(補/)　三陰交(瀉/)¶
桑難產　三陰交¶
治驗淳于意治菑川王美人懷子而不乳召臣意往飲¶
以莨&KR1422;藥一撮以酒飲之旋乳意復診其脉而脉躁躁¶
者有餘病即飲以消石一劑出血血如豆比五六枚¶
滑伯仁治一婦難產七日而不乳且食甚少伯仁視之¶
以涼粥一盂搗楓藥煎湯調啖之旋乳或詰其理滑曰¶
此婦食甚少未有無穀氣而生者夫楓葉先生先落後¶
<pb:KR3e0078_WYG_067-65a>¶
生後落故以作湯飲也　龎安常治一婦產七日而子¶
不下百治不効龎視之令其家人以湯温其腰腹自為¶
上下拊摩孕者覺腸胃微痛呻吟間生一男其家驚喜¶
而不知所以龎曰兒已出胞但一手誤執母腸不能脫¶
非符藥所能為吾隔腹捫兒手所在針其虎口痛即縮¶
手所以遽生無他術也取兒視之右手虎口針痕存焉¶
　一婦累日產不下服催生藥不効龎曰此必坐草太¶
早心下懷懼氣結而不行非不順也素問云恐則氣下¶
<pb:KR3e0078_WYG_067-65b>¶
盖恐則精神怯怯則上焦閉閉則氣逆逆則下焦脹氣¶
乃不行矣以紫蘇飲一服便產及治婦人子懸證(紫蘇/飲見)¶
(胎上/逼心)　呉茭山治一婦產難三日不下服破血行經之¶
藥俱罔効呉因製一方以車前子為君冬葵子為臣白¶
芷枳殼為佐使已服午產衆醫異之呉曰本草謂催生¶
以此為君毛詩采芣苡以防產難是也　劉復真遇府¶
判女產不利己斂劉取紅花濃煎扶女于凳上以綿帛¶
蘸湯盫之連以澆帛上以器盛水又煖又淋久而甦醒¶
<pb:KR3e0078_WYG_067-66a>¶
遂生男子盖遇嚴冬血冷凝滯不行温即產見亦神矣¶
哉　一醫宿客店值店婦產數日不下下體已冷無藥¶
甚窘以椒橙茱茰等煎湯可下手則和臍腹入門處皆淋¶
洗之氣温血行遂產¶
交骨不開薛交骨不開產門不閉皆由元氣素弱胎前¶
失於調攝以致氣血不能運達而然也交骨不開陰氣¶
虚也用加味芎歸湯補中益氣湯產門不閉氣血虛也¶
用十全大補湯　地官李孟卿娶三十五歳女為妾及¶
<pb:KR3e0078_WYG_067-66b>¶
娠慮其產難索加味芎歸湯四貼備用至期果產門不¶
開止服一貼頓然分娩　上舍費懷徳之室產門不開¶
兩日未生服前藥一劑即時而產上舍傳此方用之者無¶
有不驗　一婦人分娩最易至四十妊娠下血甚多産¶
門不開與前湯一劑又以無憂散斤許煎熟時時飲之以¶
助其血而產¶
加味芎歸湯　主交骨不開不能生產¶
　　川芎　當歸　敗龜板(一枚/酥炙)婦人頭髮(生男女多者/一握燒存性)¶
<pb:KR3e0078_WYG_067-67a>¶
　右為散每服五錢水煎服約人行五里即生如死亦¶
　下灼過龜板亦可¶
　　　下死胎法¶
產難子死腹中者多因驚動太早或觸犯禁忌致令產¶
難胞漿已破無血養胎枯涸而死故也須驗產母舌若¶
青黒其胎死矣當下之¶
大法寒者熱以行之　熱者凉以行之　燥者滑以潤¶
之　危急者毒藥下之¶
<pb:KR3e0078_WYG_067-67b>¶
熱劑烏金散　治難產熱病胎死腹中或因顛仆或¶
　從髙墜下或房室驚搐或臨產驚動太早觸犯禁忌¶
　或產時未到經血先下惡露已盡致胎乾子死身冷¶
　不能自出但視產婦面赤舌青是其候也面青舌赤¶
　母死子活唇青吐沫子母俱斃又有雙胎或一死一¶
　活其候難知臨時觀變可也¶
　　熟地黄(洗切焙/乾酒炒)真蒲黄　大當歸　交阯桂　楊¶
　　芍藥　軍薑(去/皮)粉草(各一/兩)小黑豆(四/兩)百草霜(五/錢)¶
<pb:KR3e0078_WYG_067-68a>¶
　右為末每用二錢米醋半合許沸湯六七分浸起温¶
　服疑貳之際且進佛手散酒水合煎二三服探之若未¶
　死子母俱安若胎已死立便逐下的知其胎死進此¶
　藥後更進香桂散須㬰如手推下常用催生更加好¶
　滑石末半兩葵子五十粒槌碎黄柞葉七八片蔥白二¶
　寸順流水煎湯調下盖滑石能利小便柞葉行氣逐¶
　血蔥白内通陽氣氣盛血行即產矣¶
大全下死胎方　桂枝(二/錢)麝香當門子(一/箇)同硏煖酒服¶
<pb:KR3e0078_WYG_067-68b>¶
　須㬰如水推下(一名桂/香散)　此藥比之用水銀等不損¶
　血氣(趙和/叔傳)　一方單用桂末一錢痛時童便調下名¶
　救苦散¶
一穩婆之女勤苦負重妊娠腹中陰冷重墜口中甚穢¶
余意其胎必死令視其舌果青黑與朴硝半兩許服之¶
隨下穢水而愈　一婦胎死服朴硝而下穢水肢體倦¶
怠氣息奄奄用四君為主佐以四物薑桂調補而愈¶
寒劑治妊娠三五箇月胎死在腹内不出¶
<pb:KR3e0078_WYG_067-69a>¶
　　大腹子　赤芍藥　榆白皮(各三/兩)當歸(一兩/炒)　滑¶
　　石末(七錢/半)瞿麥　葵子(炒/)茯苓　粉草　子芩(各半/兩)¶
　右為粗末每服四錢水一盞煎至七分去滓不拘時¶
　温服¶
鄧知縣傳療死胎不出朴硝半兩研細以温童便調服¶
　屢効¶
治死胎不下指甲青舌青脹悶口中作屎臭先以平胃¶
　散一貼作兩服每服酒水各一盞煎至一盞却投朴¶
<pb:KR3e0078_WYG_067-69b>¶
　硝末半兩再煎三五沸温服其胎化血水下¶
本治子死腹中不出用辰砂一兩水煮四五沸末之然¶
　後取酒調服立出¶
外療子死腹中真珠二兩為末酒調服盡立出¶
滑劑千金治小兒死腹中葵子末酒服方寸匕若口噤¶
　不開格口灌之藥下即活　療妊娠胎死腹中或母¶
　疾欲下胎榆白皮煮汁服二升¶
大治子死腹中或半生不下或半着脊骨在草不產血¶
<pb:KR3e0078_WYG_067-70a>¶
　氣上盪母心面無顔色氣欲絶¶
　　豬脂(一/斤)白蜜(一/斤)淳酒(二/升)¶
　右三味合煎取二升分温二服不能飲隨所能服之¶
毒劑一字神散　治子死胎不下胞破不生此方屢効¶
　救人無量¶
　　鬼臼(黄色者不以多少去毛碾為末/極細如粉不用羅以手指撚之)¶
　右每服二錢用無灰酒一盞同煎至八分通口服立¶
　效如神¶
<pb:KR3e0078_WYG_067-70b>¶
雜方世治生產不順胎死腹中胞衣不下臨產危急妙¶
　　蛇退(一條全者香/油燈上燒研)麝香(少/許)¶
　右為末童便酒各半盞調一服即生効¶
楊氏療有孕月數未足子死腹中母欲悶絶取大豆三¶
　升醋煮濃汁三升頓服立効　一方用黑豆¶
本事治妊娠熱病胎死腹中鹿角屑一兩水一盞蔥五¶
　莖豆䜴半合同煎至六分去滓温分二服¶
又方取死胎　烏雞一隻去尾細切以水三升煮取二¶
<pb:KR3e0078_WYG_067-71a>¶
　升去雞通手用衣帛蘸洗摩臍下胎自出¶
　¶
　¶
　¶
　¶
　¶
　¶
　¶
<pb:KR3e0078_WYG_067-71b>¶
　¶
　¶
　¶
　¶
　¶
　¶
　¶
　證治準繩卷六十七¶
