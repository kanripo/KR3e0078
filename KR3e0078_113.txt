# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.853652
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百十三
<pb:KR3e0078_WYG_113-1a>¶
欽定四庫全書¶
　證治凖繩卷一百十三¶
　　　　　　　　　　　　明　王肯堂　撰¶
　外科¶
　　足部(十八/)¶
　　　脚發¶
靈樞云發於足上下名曰四淫其狀大癰不急治之百¶
日死　發於足膀名曰厲癰其狀不大初徔小指發急¶
<pb:KR3e0078_WYG_113-1b>¶
治去之其狀黒者不可消輒益不治百日死　薛脚發¶
之證屬足三隂經精血虧損或足三陽經濕熱下注若¶
色赤腫痛而潰膿者屬濕熱下注為可治若色㣲赤㣲¶
腫而膿清者屬精血虧損為難治若黒黯不腫痛不潰¶
膿煩熱作渇小便淋漓者隂敗末傳惡證也為不治其¶
法濕熱下注者先用隔蒜灸活命飲以解壅毒次服益¶
氣湯六味丸以補精氣若色黯不痛者着肉灸桑枝灸¶
以行壅滯助陽氣更用十全大補湯八味丸壯脾胃滋¶
<pb:KR3e0078_WYG_113-2a>¶
化源多有復生者若專治其瘡復傷元氣吾未見其生¶
者　閣老靳介菴脚指縫作痒出水腫焮脚面敷止痒¶
之藥不應服除濕之劑益甚余以為隂虚濕熱下注用¶
六味地黄丸補中益氣湯愈　大叅李北溪左足赤腫¶
作痛此足三陽經濕熱下注先用隔蒜灸活命飲一劑¶
其痛頓止灸患處出水赤腫頓消次用托裏消毒㪚四¶
劑灸患處出膿而愈　儒者楊舉元患此㣲腫痛㣲赤¶
焮此足三陽經隂虚濕熱下注用隔蒜灸托裏㪚而起¶
<pb:KR3e0078_WYG_113-2b>¶
發用十全大補湯而膿成乂與加減八味丸料百劑而¶
歛　一儒者患此腫硬色白兩月餘矣此足三隂經虧¶
損為外寒所侵用大防風湯及十全大補兼服而消後¶
場屋不利飲食勞倦前症復作盜汗内熱飲食不化便¶
滑肌瘦此脾土虚寒而命門火不能相生用八味丸益¶
氣湯百餘劑喜其年壯得愈　一男子脚心發熱作渇¶
引飲或用四物芩連黄檗知母莗腹痛作嘔煩熱大渇¶
此足三隂虧損前藥復傷脾胃也先用六君加炮薑數¶
<pb:KR3e0078_WYG_113-3a>¶
劑而脾胃醒再用補中益氣加茯苓半夏而脾胃健乃¶
以加減八味丸兼服半載而愈　一儒者脚心發熱作¶
痒以滾湯浸漬潰而出水肌體骨立作渇吐痰此脾腎¶
虚而水泛為痰也服益氣湯六味丸年餘元氣復而諸¶
證愈　少宗伯顧東江面黧作渇余曰此腎經虧損當¶
滋化源以杜後患彼雖然之而終不服次年九月内左¶
足面患疽色黯不痛脚腿沉重用隔蒜灸三十餘壯足¶
腿即輕瘡出血水數日而消瘡色仍黯時公將北行賀¶
<pb:KR3e0078_WYG_113-3b>¶
祝萬夀余診之曰脾脉衰憊陽氣虚極不宜逺行公曰¶
余得夢屢騐向夢羣仙待我此夀徴也至河間驛聚仙¶
堂病篤歎曰立齋豈能留我果卒於此亦異數也¶
　　　脱疽¶
靈樞云發於足指名曰脱癰其狀赤黒者死不治不赤¶
黒者不死治之不衰急斬之否則死矣　鬼遺云&KR0146;敦¶
疽發兩足指五日不冗死四日可刺其色發黒癰者不¶
堪未過節者可治　足指生疔重者潰而自脱故曰脱¶
<pb:KR3e0078_WYG_113-4a>¶
疽或曰惟足大指患之為脱疽其餘足指患之曰敦疽¶
易治惟脱疽難治　初發結毒焮赤腫痛者以五神㪚¶
及以紫河車金線釣葫蘆金雞舌金腦香搗爛敷及以¶
汁塗傅又以萬病解毒丸磨醋煖塗之　未成焮痛者¶
除濕攻毒更以隔蒜灸之至不痛用十二經消毒㪚加¶
引經藥若腫勢盛未得𦂳急者宜作蛇傷治之及作瘴¶
氣治之効　未成焮痛或不痛或大痛者宜隔蒜灸更¶
用解毒以消毒萬全湯臨證加減　未成若色黒急割¶
<pb:KR3e0078_WYG_113-4b>¶
去速服補劑庶可救若黒涎上不可治　未成若色赤¶
焮痛者托裏消毒更兼灸以人參敗毒㪚去桔梗加赤¶
牛膝銀花白芷大黄痛止次以十宣㪚加天花粉金銀¶
花赤牛膝　未成欲成若色紫不痛隔蒜灸五十壯尚¶
不知痛又明灸之　活命飲次以托裏㪚潰脱而愈¶
未成欲成大痛色赤而腫隔蒜灸至痛止以加味荆芥¶
敗毒㪚加赤牛膝銀花白芷大黄次以活命飲　薛脱¶
疽因醇酒炙煿膏粱傷脾或房勞損腎故有先渇而後¶
<pb:KR3e0078_WYG_113-5a>¶
患者有先患而後渇者若色赤作痛自潰者可治色黒¶
不潰者不治色赤作痛者元氣虚而濕毒壅盛也先用¶
隔蒜灸活命飲托裏㪚再用十全大補湯加減八味丸¶
色黯不痛者腎氣敗而虚火盛也隔蒜灸桑枝灸亦用¶
十全大補湯加減八味丸則毒氣不致上侵元氣不致¶
虧損庶可保生亦有因修手足口咬等傷而致者若元¶
氣虚弱或犯房事外塗寒凉内服尅伐損傷脾胃患處¶
不潰若黒黯上延亦多致死重者湏當以脚刀轉解周¶
<pb:KR3e0078_WYG_113-5b>¶
界輕拽去之則筋隨骨出而毒得洩亦不痛否則毒筋¶
内斷雖去而仍潰且偏僻之處氣血罕到藥難導逹况¶
攻毒之劑先傷脾胃不若灸法為良重者湏解去為善¶
故孫真人云在肉則割在指則截葢親之遺體雖不忍¶
傷而遂至夭殁則尤傷矣况解法無痛患者知之　一¶
人足指患此焮痛色赤發熱隔蒜灸之更以人參敗毒¶
㪚去桔梗加金銀花白芷大黄二劑痛止又十宣㪚去¶
桔梗官桂加天花粉數劑而平　一人年踰四十左足¶
<pb:KR3e0078_WYG_113-6a>¶
大指赤腫焮痛此腎經積毒下注而然名曰脱疽喜色¶
赤而腫以人參敗毒㪚去人參桔梗加金銀花白芷大¶
黄二劑更以金銀花甘草節瓜蔞四劑頓退再以十宣¶
㪚去桔梗桂加金銀花防己數劑愈　一人患此色紫¶
赤不痛隔蒜灸五十餘壯尚不痛又明灸百壯方知乃¶
以敗毒㪚加金銀花白芷數劑而愈　一膏粱年踰五¶
十亦患此色紫黒脚焮痛孫真人曰脱疽之證急斬之¶
去毒延腹必不治色黒不痛者亦不治喜其飲食如故¶
<pb:KR3e0078_WYG_113-6b>¶
動息自寧為瘡善證遂以連翹敗毒㪚六劑更以金銀¶
花甘草節瓜蔞二十餘劑患指潰脱更以芎歸生芐連¶
翹金銀花白芷二十餘劑而愈次年忽發渇服生津等¶
藥愈甚服八味丸而止　大抵此症皆由膏粱厚味或¶
房勞太過丹石補藥所致其發于指㣲赤而痛可治治¶
之不愈急斬去之庶可保否則不治色紫黒或發于脚¶
背亦不治或先渇而後發或先發而後渇色紫赤不痛¶
此精氣已竭决不可治　一蒭蕘左足指患一泡麻木¶
<pb:KR3e0078_WYG_113-7a>¶
色赤次日指黒五日連足黒冷不知疼痛脉沉細此脾¶
胃受毒所致進飛龍奪命丹一服翌日令割去足上死¶
黒肉割後骨始痛可救治以十全大補湯而愈葢死肉¶
乃毒氣盛拒截榮氣所致况至隂之下血氣難達經云¶
風淫末疾是也向若攻伐之則邪氣乗虚上侵必不救¶
矣　一人足指患之大痛色赤而腫隔蒜灸之痛止以¶
人參敗毒㪚去桔梗加金銀花白芷大黄而潰更以仙¶
方活命飲而痊　一人足指患之色黒不痛令明灸三¶
<pb:KR3e0078_WYG_113-7b>¶
十餘壯而痛喜飲食如常予謂急割去之速服補劑彼¶
不信果延上遂致不救　一人足指患之色紫不痛隔¶
蒜灸五十餘壯尚不知痛又明灸百壯始痛更投仙方¶
活命飲四劑乃以托裏藥潰脱而愈　一人足指患之¶
色赤焮痛作渇隔蒜灸數壯以仙方活命飲三劑而潰¶
更服托裏藥及加減八味丸潰脱而愈若早用前法不¶
至於此　一膏粱之人先作渇足熱後足大指赤痛六¶
脉洪數而無力左尺為甚余謂此足三隂虚當滋化源¶
<pb:KR3e0078_WYG_113-8a>¶
為主固服除濕敗毒等藥元氣益虚色黯延足余乃朝¶
用補中益氣湯夕用補隂八珍湯各三十餘劑及桑枝¶
灸潰而膿清作渇不止遂朝以前湯送加減八味丸夕¶
用十全大補湯三十餘劑而痊是時同患此證服敗毒¶
之藥者俱不救¶
附方¶
五神㪚　搽一切瘴毒蛇傷蝎螫大効¶
　　金線釣葫蘆　紫河車(各二/錢)續隨子(去/殻)雄黄(各一/錢)麝¶
<pb:KR3e0078_WYG_113-8b>¶
　　香(少/許)¶
　為末醋調塗患處蛇傷以刀割去損内以末乾搽或以¶
　唾調搽或加騎蛇獅子根葉同前搗用亦妙¶
洗瘴方¶
　　水苦齊　槐枝葉　栁枝葉　嫩柏葉　小青葉¶
　　連叉大青　煎藥水浸洗¶
　　　脚氣瘡¶
夫腎主于脚若腎虚為風濕所搏攻於脚膝則名脚氣¶
<pb:KR3e0078_WYG_113-9a>¶
　因其氣血壅滯濕毒氣盛在於膚腠不得宣通故令¶
　脚上生瘡也若風毒不散其瘡漸増黄水腫痛身體¶
　壯熱經乆難瘥也¶
犀角散　治脚氣風毒生瘡腫痛心神煩熱¶
　　犀角屑　天麻　羌活(去/蘆)枳殻(䴸炒/去穰)防風　黄茋(各/去)¶
　　(蘆/)白蒺藜　黄芩　白蘚皮(各七/錢半)檳榔(一/兩)甘草(炙半/兩)¶
　　烏蛇(二兩/酒浸)¶
　每服八錢水一中盞半生薑五片煎一大盞去滓温服不拘時¶
<pb:KR3e0078_WYG_113-9b>¶
漏蘆丸　治脚氣腫盛生瘡久不瘥膿血長流疼痛¶
　　漏蘆　秦艽(各去/蘆)葳㽔　枳殻(䴸炒/去穰)檳榔　川大黄¶
　　(各一/兩)防風　獨活　黄茋(各去/蘆)黄芩　五加皮赤芍¶
　　藥(各七/錢半)烏蛇(二兩/酒浸)¶
　右研為細末煉蜜和搗二三百下丸如桐子大每服三四¶
　十丸温酒送下不拘時¶
鹿茸丸　治脚氣腿腕生瘡¶
　　鹿茸(酥炙另/搗成泥)五味子　當歸(去蘆二/味為末)熟地黄(搗/膏)¶
<pb:KR3e0078_WYG_113-10a>¶
　右等分酒糊和丸梧子大每服三四十丸温酒或鹽湯¶
　食前下次服後方¶
又方¶
　川芎　當歸(去蘆各/等分)¶
　右研為細末每服二三錢煎荆芥湯調下空心日進二服¶
治脚氣脚上生風毒瘡腫疼痛¶
　漏蘆　白斂　槐白皮　五加皮　甘草(各七/錢半)蒺藜子(三/兩)¶
　右每用五兩水一斗煮取六升去滓看冷熱無風處淋洗之¶
<pb:KR3e0078_WYG_113-10b>¶
氊礬散　治脚爛瘡¶
　　竹蛀屑　氊燒灰　紅棗(燒存/性)黄丹　白礬(枯/)韶粉¶
　右各等分為細末摻之¶
龍骨散　治脚疽并久逺惡瘡他藥無效者¶
　　白龍骨(二錢/半研)輕粉(二錢/半)檳榔(一錢/研)豶豬糞(不以多少/新瓦上焙)¶
　　(龍入火中燒今紅取出/存性研為細末五錢)¶
　右研勻先以口含虀水或温鹽湯洗令瘡浄見肉却以真¶
　麻油調藥隨瘡大小傅之未愈再傅三五日可¶
<pb:KR3e0078_WYG_113-11a>¶
　　　甲疽(嵌甲/)¶
足三隂經皆起於足指氣血沮而不行結於指甲之間¶
能成甲疽凡以經絡之所流注非特肌肉之病也或得¶
於剪甲傷肌或得於甲長侵肉或得於履絇之不適使¶
氣血沮遏而不通腐潰為疽久則爛指上引於脛膝之¶
間而瘡疱者是已然病在四末不必治其内惟塗傅滌¶
濯去惡而除穢及適其行履則愈矣　按足指在人體¶
最下氣血易沮藥力難到虚弱之人小有破損即成瘡¶
<pb:KR3e0078_WYG_113-11b>¶
瘍久而不歛况其大者非大補氣血豈能易愈此云病¶
在四末不必治内非通論也　一婦修甲傷次指成膿¶
不潰焮痛至手誤敷冷藥以致通潰飲食少思彼為毒¶
氣内攻診脉沉細此痛傷胃氣而然遂刺之服六君子¶
加藿香當歸食進更以八珍湯加黄茋白芷桔梗月餘¶
而愈　一人傷拇指色紫不痛服托裏藥及灸五十餘¶
壯作痛潰膿而愈　一㓜女因凍傷兩足至春發潰指¶
俱壊令取之服大補藥而愈　一女患嵌甲傷指年餘¶
<pb:KR3e0078_WYG_113-12a>¶
不愈日出膿數滴予謂足大指乃脾經發源之所宜灸¶
患處使瘀肉去陽氣至瘡口自合否則不治彼忽之不¶
早治後變勞症而殁　葢至隂之下血氣難到女人患¶
此多因紥縛致血脉不通或被風邪所襲則無血氣榮¶
養遂成死肉惟當壯脾胃行經絡生血氣則愈有成破¶
傷風以致牙闗𦂳急口眼喎斜者先玉真㪚一二服後¶
投以生血通經則可　一男子修傷足指色黒不痛而¶
欲脱余曰此因陽氣虚不能運達於患處也速去之速¶
<pb:KR3e0078_WYG_113-12b>¶
服補劑以壯元氣否則死肉延足必不救矣不信果黒¶
爛上脛而死大抵手足氣血罕到之地或生瘡或傷損¶
若戕其元氣邪氣愈甚潰爛延上必死不潰而色黯者¶
亦死若骨斷筋皮尚連者急剪去之精要治甲疽因剔¶
甲傷肌或因甲長侵肉遂成瘡腫痛復縁穿窄靴研損¶
四邉腫焮黄水出浸淫相染五指俱爛漸漸引上脚跌¶
泡漿四邉起如火燒瘡口日夜倍増醫方所不能療者¶
用緑礬五兩形色似朴硝而緑色置於鐡板上聚炭封¶
<pb:KR3e0078_WYG_113-13a>¶
之吹令火熾其礬即沸流出色赤如鎔金汁者是真也¶
候沸定汁盡去火待冷取出研細色似黄丹収之先以¶
鹽湯洗瘡帛拭乾用此末傅之愈¶
聖惠蝦蟆㪚　治甲疽皮厚腫痛¶
　　蝦蟆灰(半/兩)黄連(研/末)膩粉(各半/分)麝香(研/)雄黄(研/)枯白礬¶
　　(研各/半錢)杏仁(七粒熬黒/研如泥)鹿角(七寸燒透/細研末)蚺蛇膽(半/錢)¶
　相和研匀以臘豬脂調如膏先以甘草蛇床槐白皮¶
　煎湯洗瘡拭乾傅藥以油單紙裹外更着綿帛裹之¶
<pb:KR3e0078_WYG_113-13b>¶
　三日其剰肉剰甲皆當自落三日一換¶
豬蹄湯　治甲疽及諸癰疽惡瘡有息肉¶
　　豬蹄(生者/二隻)白斂　白芷　狼牙　芍藥(各三/兩)黄連¶
　　　黄芩　大黄　獨活(各二/兩)¶
　右為㕮咀先以水三斗煮豬蹄至一斗五升候温洗¶
　瘡拭乾敷藥愈¶
白礬㪚　治男女血風毒氣攻手足指生甲疽瘡久不¶
　瘥者努肉裏甲疼痛出血不定用此縮肉乾瘡¶
<pb:KR3e0078_WYG_113-14a>¶
　　白礬　石膽(各半/兩)麝香　騏驎竭　朱紅(各一/分)¶
　將白礬石膽於鐵器内以炭火煅過入後三味同研令¶
　細每用少許乾摻瘡上以絹帛子纒定日兩三度¶
　換之¶
白礬散　治甲疽¶
　　白礬(燒灰/一兩)麝香　蘆薈　蚺蛇膽(各半分/研細)¶
　右以漿水洗瘡乾傅之洗瘡日三兩上以瘥為度¶
馬齒散　治甲疽¶
<pb:KR3e0078_WYG_113-14b>¶
　　牆上馬齒莧(隂乾/一兩)木香　丹砂(研/細)鹽(研細炙用/各二錢半)¶
　除丹砂鹽外剉碎拌勻於熨斗内以皮灰火燒過取出¶
　細研即以丹砂鹽末再炒令勻旋取傅瘡上日三兩¶
　度¶
䕡茹膏　治甲疽日夜培増赤肉生甲邊裹甲者¶
　　䕡茹　黄茋(各二/兩)豬脂¶
　右㕮咀苦酒浸一宿與豬脂一處微火上煎取二合絞去¶
　柤以塗瘡上日三兩度其赤肉即消散¶
<pb:KR3e0078_WYG_113-15a>¶
緑礬㪚(卮/氏)治甲疽¶
　右緑礬半兩燒熟蘆薈二錢半麝一匙各研如粉用絹¶
　袋盛藥納所患處指袋中綿紥定瘥為度¶
蛇黄㪚(海上/方)治甲疽腫爛生脚指甲邉赤肉努出時瘥¶
　時發又治嵌甲生入肉常血疼痛¶
　用雄黄半兩蛇蜕一分燒同研如粉先以温泔洗瘡¶
　上軟以尖刀子割去甲角拭乾藥傅上用軟帛裹半¶
　日許藥温即易一日即除痛便止一方用漿水洗浄¶
<pb:KR3e0078_WYG_113-15b>¶
　以橘刺破一方有黄茋無雄黄¶
乳香傅方　治甲疽努肉褁甲膿血疼痛不瘥¶
　用乳香膽礬各等分研細末時時傅之　大凡此疾¶
　湏是剔去甲不藥亦愈或已成瘡久不瘥即用此方¶
　一方二味燒灰為末傅之一方用礬燒灰傅瘡¶
牡蠣㪚　治甲疽¶
　右用牡蠣頭煆研末每服二錢研靛花酒調下一日¶
　三服¶
<pb:KR3e0078_WYG_113-16a>¶
烏梅㪚　治甲疽多年不瘥努肉膿血疼痛¶
　右用烏梅十枚燒灰研為㪚傅瘡上日三易¶
又方用鹽梅燒灰傅爛搗裹亦可¶
丹嵌甲䧟甲割甲成瘡久年不瘥者用黄檗烏頭尖等¶
　分為末洗浄貼之¶
事蛇治嵌甲累効方¶
　　硇砂　乳香(並研末/各一錢)膩粉(半/錢)橄欖核(燒存性/三枚)黄丹(一/字)¶
　右研為末以生麻油調先以鹽湯洗浄挹乾傅之二次¶
<pb:KR3e0078_WYG_113-16b>¶
　即效¶
砂糖方　治嵌甲¶
　右用琥珀糖是砂糖熬成小毬兒者燒存性入輕粉¶
　麝香麻油傅　甲嵌入肉者不過一兩日自爛陳仲¶
　山寺丞方云治嵌甲别生及無他病者無所損神効¶
乳没㪚　治嵌甲¶
　用紫馬糞三塊各青布一片包了於新瓦上炭火煆¶
　存性研細末每半兩入没藥拾文輕粉拾文麝香少¶
<pb:KR3e0078_WYG_113-17a>¶
　許先以葱椒湯洗拭乾口含甘草漿水吐在瘡上再¶
　洗拭浄傅藥濕者乾搽乾者生油調塗初貼一夜極¶
　痛不過三次即去根本昔有人患此二十五年百藥¶
　不効一傅而安¶
烏倍㪚(百一/選方)　治嵌甲¶
　　草烏頭(半/兩)白牽牛(一/兩)五倍子(四兩/全者)龍骨(二錢/半)¶
　先將上三物搥碎同炒五倍子令焦黒色去三物不¶
　用只取五倍子為末瘡乾用麻油調塗濕即乾貼¶
<pb:KR3e0078_WYG_113-17b>¶
黄連㪚(百/一)　治嵌甲¶
　　黄連　韶粉　黄檗　軟石膏(煅各/等分)¶
　右研為細末用水洗瘡令浄軟帛拭乾以新汲水調塗¶
　瘡上兩日一次愈¶
香胭脂散(百一一名/麝香散)　治嵌甲侵肉不瘥¶
　　五倍子(燒黒/存性)染胭脂(各等/分)麝香(少/許)¶
　右研為細末搽患處愈¶
雄蟬㪚　治嵌甲¶
<pb:KR3e0078_WYG_113-18a>¶
　　雄黄(通明/者)蟬退(三枚酥炙/各為細末)¶
　右研和勻濕者乾搽乾者用津入輕粉少許調塗¶
陀僧散　治割甲侵肉不瘥¶
　　白礬(飛/過)蜜陀僧(各等/分)¶
　右研為末乾搽帛裹之亦治脚臭一方用硇砂不用陀僧¶
黄茋方　治陷甲生入肉常有血疼痛¶
　　黄茋　當歸(各等/分)¶
　右研為末貼瘡上若有惡肉更研少許硫黄末同貼¶
<pb:KR3e0078_WYG_113-18b>¶
虀水駐車丸　治嵌甲膿出痛不可忍¶
　右虀水口噙浄洗却用駐車丸研細傅之(方見雜/病滯下)¶
又方　治嵌甲用乳香研細搽之¶
又方　治欲去甲者用綿逐旋摺入甲内漸添之靸起¶
　次用剪子去之¶
治嵌甲　以鴉嘴膽礬為末搽之¶
乳香㪚　治嵌甲痛不可忍有妨步履¶
　　紫藤香(半/兩)乳香(半/錢)古半兩錢(半/錢)輕粉(少/許)麝香當門子(少/許)¶
<pb:KR3e0078_WYG_113-19a>¶
　為末細絹羅過每用少許先以甘草湯洗患處用舊絹¶
　挹乾然後傅藥即以燈草塞之¶
訶子散　治嵌甲流膿經久不瘥¶
　　訶子(二/枚)降真香　青黛(各一/錢研)五倍子(半/兩)¶
　研為末次入青黛一處研匀先用葱鹽湯洗浄剪去¶
　指甲用藥乾貼縫内或用麻油調傅¶
膽礬散　治嵌甲¶
　　膽礬(一/兩)麝香(一字二味/同研細)¶
<pb:KR3e0078_WYG_113-19b>¶
　右以葱鹽湯洗浄患處挹乾傅藥少許¶
神應㪚　治足大指角急為甲所入肉便刺作瘡不可¶
　着靴履脚指濕爛婦人有此¶
　右白礬燒汁盡取末着瘡中食惡肉生好肉細細割¶
　去甲角旬日即瘥加雄黄少許同研摻之¶
　　　脚指縫爛瘡¶
治脚指縫爛瘡鵝掌皮燒灰存性為末傅之(桐油塗/亦妙)¶
　　　足跗發¶
<pb:KR3e0078_WYG_113-20a>¶
鬼遺云陽疽初足跌及足下二十日不冗死十日可刺¶
發赤白膿血不多其瘡上痒及赤黒者死　跗亦作趺¶
足面也其處結毒腫痛亦名足發背屬足厥隂肝陽明¶
胃經之㑹多因濕熱乗虚而下注宜服活命飲加木瓜¶
肉桂牛膝及隔蒜灸之繼以十全大補湯托裏温中湯¶
膿稠可治膿清紫陷者死　一人脚背患此赤腫作痛¶
隔蒜灸三十餘壯痛止以活命飲四劑而潰更以托裏¶
消毒藥而愈　一人脚背患之色黯而不腫痛煩躁大¶
<pb:KR3e0078_WYG_113-20b>¶
渇尺脉大而澁此精氣已絶不治後殁　趙子固母劉¶
氏年六十左足面一瘡下連大指上延外踝以至膁骨¶
每嵗輒數發發必兼旬累月昏暮痒甚㧓搔移時出血¶
如泉流呻吟痛楚殆不可忍夜分即漸已明日復然毎¶
一更藥則瘡轉大而劇百試不騐如是二十餘年淳熈¶
甲辰仲冬之末先生為太府丞一夕母病大作相對悲¶
泣無計困極就睡夢四神儈黙出一室傍有一長榻子¶
固亦坐因而發嘆一僧問其故子固答之以實僧云可¶
<pb:KR3e0078_WYG_113-21a>¶
服牛黄金虎丹又一僧云硃砂亦可既覺頗驚異試取¶
藥半粒强服之良久大痛舉家相泣且悔俄而下礧磈¶
物如鐵石者數升是夕瘡但㣲痒不痛而無血數日成¶
痂自此遂愈硃砂之説竟不復試先生因圖僧像如所¶
夢者而記其事金虎丹出和劑局方本治中風痰涎壅¶
塞所用牛黄龍腦膩粉金箔之類皆非老人所宜今乃¶
取竒効意熱積臓腑而發於皮膚嵗久根深未易洗滌¶
故假凉劑以攻之不可以常論神僧之夢葢孝感云¶
<pb:KR3e0078_WYG_113-21b>¶
牛黄金虎丹¶
　　牛黄(研二/兩半)龍腦(生研/伍兩)膩粉(研二十/五兩)雄黄(研飛一百/五十兩)白¶
　　礬(枯過二/十五兩)金箔(八十片/為衣)天雄(炮去皮臍研/十二兩半)天竺黄(研/二)¶
　　(十五/兩)天南星(湯洗焙二十五兩研末用牛膽汁和研/作餅隂乾無牛膽用法酒蒸七晝夜)¶
　右為細末煉蜜捜和每一兩半作十丸以金箔為衣每¶
　服一丸新汲水化下有孕婦不可服¶
牛膝散　治足蜘蛛背¶
　　雞屎子　詐死子　兩面龜　赤牛膝　紫金皮　山¶
<pb:KR3e0078_WYG_113-22a>¶
　　蜈蚣　凌霄根　脱殻藤　赤葛根　天布𤓰根　背子¶
　　蜈蚣　用水煎入酒和服¶
敷藥方¶
　　大蕎麥　鹿葱根　紫金皮　山布𤓰　凌霄根　藜蘆¶
　　子　天南星　赤葛根　雞屎子　苦薄荷　天布𤓰¶
　　背子蜈蚣　同砍爛入些醋暖塗敷¶
又方　地燈心砍爛縛之¶
又方　金雞舌砍爛縛之¶
<pb:KR3e0078_WYG_113-22b>¶
又方　臭藤天布瓜根砍爛酒炒敷之¶
又方　紫鼈蘇檑酒服以查敷患處¶
百草膏　治脚面惡瘡如桐油浸淫延漫及治一切惡¶
　瘡不問乾濕痛痒日近年深百藥不瘥者¶
　右用羊糞二三十粒留瓦上四畔炭火燒烟住火筯¶
　鉗于地上以盞覆存性羅成白灰研細以紗片節去¶
　沙土麻油調敷痒入輕粉痛入麝香少許¶
　　　足跟疽¶
<pb:KR3e0078_WYG_113-23a>¶
或問足跟生疽何如曰是名兎齧以其狀若兎齧故以¶
為名屬足太陽經宂名申脉在足跟骨下此處乃隂陽¶
二蹻發源之所由蔵府積熱所致其毒深重最忌毒藥¶
敷貼宜隔蒜灸之及服活命飲加牛膝肉桂或勝金丹¶
烏金㪚紫金丹選用若紫陷麻木神昏脉亂者不治過¶
時潰爛者有妨飲食二便不調或渉房勞怒氣迷悶者¶
死　薛足跟乃督脉發源之所腎經所過之地若飲食¶
失節起居失宜虧損足三陽經則成瘡矣若漫腫寒熱¶
<pb:KR3e0078_WYG_113-23b>¶
或體倦少食屬脾虚下陷也用補中益氣湯若晡熱作¶
痛頭目不清屬脾虚隂火也前湯并六味丸若痰涎上¶
升或口舌生瘡屬腎水乾涸也前湯并加減八味丸凡¶
此皆當滋其化源若治其外則誤矣俗云兎嚙瘡者葢¶
獵人被兎咬足跟久而不歛氣血瀝盡而死　大尹陳¶
汝鄰兩腿酸軟或赤或白足跟患腫或痛或痒後痛而¶
或如無皮忽如皺裂日晡至夜脹痛焮熱用補中益氣¶
湯加八味丸料補其肝腎而愈　一男子足跟作痛熱¶
<pb:KR3e0078_WYG_113-24a>¶
渇體倦小便如淋誤用敗毒㪚致頭痛惡寒欲嘔不食¶
吐痰咳𠻳此足三隂虧損而藥復傷余用十全大補湯¶
加減八味丸各五十餘劑而愈　一男子素不慎起居¶
内熱引飲作渇體倦兩足發熱後足跟作痛或用清熱¶
除濕之劑更加發腫又服敗毒之藥焮赤痛甚恪用袪¶
毒清熱潰裂畨張狀如赤榴熱痛如錐内熱晡熱此因¶
足三隂虧損朝用十全大補湯夕用加減八味丸外敷¶
當歸膏兩月餘而愈其服消毒等藥而没者不能枚舉¶
<pb:KR3e0078_WYG_113-24b>¶
　一男子亦患此服消毒㪚搽追蝕藥虚症疊出其形¶
體骨立自分必死余用十全大補加山茱山藥兩月餘¶
而愈　一膏粱之人兩足發熱作渇左尺脉數而無力¶
余謂此足三隂虧損防患疽不信反服清熱化痰之藥¶
更加晡熱頭暈又服四物黄檗知母日晡熱甚飲食漸¶
少脚小面發疽余用補中益氣六味地黄丸百餘服而¶
愈其不信患疽以攻不起者多矣　一人脚跟生毒如¶
豆許痛甚狀似傷寒以還少丹内塞㪚治之稍可次因¶
<pb:KR3e0078_WYG_113-25a>¶
納寵作痛反服攻毒藥致血氣弱腿膝軟痿而死葢足¶
跟乃二蹻發源之處腎經所由之地瘡口不合則蹻氣¶
不能發生腎氣由此而泄故為終身之疾况彼瘡先得¶
于虚復不知戒雖大補氣血猶恐不及安服攻毒暴悍¶
之藥以戕賊乎¶
海蔵云足跟瘡久不愈毒氣攻注用白术一味為細末¶
先以鹽漿水温洗乾貼之二日一換可以負重涉險一¶
婦人足跟足指腫痛足心發熱者皆因胎産經行失於¶
<pb:KR3e0078_WYG_113-25b>¶
調攝虧損足三隂虚熱所致若腫痛或出膿用六味丸¶
為主佐以八珍湯胃虚嬾食佐以六君子湯寒熱内熱¶
佐以逍遥㪚晡熱益甚頭目不清佐以補中益氣湯痰¶
盛作渇或口舌生瘡亦用前二藥以滋化源大凡發熱¶
晡熱内熱自汗盜汗等證皆隂虚假熱也故丹溪謂火¶
起九泉隂虚之極也男子酒色過度者多患此證　一¶
婦人素血虚因大勞兩足發熱晡熱月經過期或用四¶
物芩連飲食少思胸痞吐痰用二陳枳實黄連大便不¶
<pb:KR3e0078_WYG_113-26a>¶
實吐痰無度足跟作痛余曰足熱晡熱月經過期肝脾¶
血虚也胸痞吐痰飲食少思脾胃氣虚也葢胃為五臓¶
之根本胃氣一虚諸病悉至先用補中益氣加茯苓半¶
夏脾胃漸健乃佐以六味丸補脾腎不兩月而痊　一¶
婦人經候不調發熱晡熱胸膈不利飲食少思服清熱¶
寛中消導之劑前症益甚更兼肢體酸痛服除濕化痰¶
等藥經候兩三月一至服通經降火之劑足跟足指作¶
痛其熱如炙余以為足三隂虧損用補中益氣六味地¶
<pb:KR3e0078_WYG_113-26b>¶
黄兩月諸證漸退又用前湯并八珍湯兩月而康　一¶
婦人足跟患腫兩腿酸軟或赤或白或痛或痒或如無¶
皮或如皺裂日晡至夜脹痛焮熱此屬足三隂虚損用¶
加减八味丸及逍遥㪚加熟地川芎百餘劑而餘　一¶
婦人勞則足跟熱痛余作隂血虚用八珍而愈痊後徧¶
身瘙痒服風藥發熱抽搐肝脉洪數此肝家血虚火盛¶
而生風以天竺膽星為丸用四物麥門五味芩連炙甘¶
草山梔柴胡煎送而愈　一婦人兩足發熱足跟作痛¶
<pb:KR3e0078_WYG_113-27a>¶
日晡熱甚余謂腎肝血虚用逍遥㪚六味丸五十餘劑¶
諸症悉愈¶
或問足跟之旁生疽何如曰此名琉璃疽屬足太陽經¶
其色黄腫如琉璃多由行路﨑嶇肭傷筋骨脉而成寒¶
熱併作元氣不足嘔吐昏迷者難治急服五香湯活命¶
飲勝金丹烏金㪚選用壯實者一粒金丹或八陣㪚下¶
之¶
　　　足心癰¶
<pb:KR3e0078_WYG_113-27b>¶
鬼遺云兩脚心發徹骨者不治如脚心㣲皮破不至深¶
發膿不多者可治　足心發毒腫病亦名涌泉疽俗名¶
病穿板又名穿窟天虵屬少隂腎經虚損所致宜隔蒜¶
灸之實者服活命飲送六味地黄丸有表裏證量為汗¶
下虚者十全大補湯八味地黄丸大劑不問晨夜投之¶
潰爛嘔逆迷悶脉㣲代者死¶
五靈㪚　治病穿板亦治穿掌¶
　　赤梗　金腦香　山蜈蚣　脱殻藤　紫金藤¶
<pb:KR3e0078_WYG_113-28a>¶
　右水煎入酒¶
敷穿板藥¶
　右用地燈心桁楜根用醋蒸薫之併敷上¶
又方　滑菜根砍爛縛之¶
又方　仙人掌根水楊梅根二味砍爛縛之¶
浸洗藥　赤梗紅花蜈蚣煎水洗浸之¶
　　　肉刺¶
肉刺者生於足指間形如硬胝與肉相附隠痛成刺由¶
<pb:KR3e0078_WYG_113-28b>¶
靴履急窄相摩而成¶
松脂膏　治肉刺¶
　右用松脂白膠香各一兩黄臘半兩火上鎔成膏候冷方¶
　貼用物紥定¶
蕪食膏　治肉刺¶
　右用蕪食子三枚肥皂角一挺燒令烟盡細研以釅醋¶
　砂盆内别磨皂角如糊和末敷之立効¶
薫硫㪚　治肉刺¶
<pb:KR3e0078_WYG_113-29a>¶
　右用薫陸香石硫黄各等分研匀塗肉刺上以燒釵¶
　烙之效¶
蟾酥膏　治肉刺¶
　右用蟾酥五片湯浸濕膩粉一錢先將蟾酥於盆中以¶
　膩粉同和令匀後用針撥破頭邊然後塗藥宻縛之¶
　¶
　¶
　¶
<pb:KR3e0078_WYG_113-29b>¶
　¶
　¶
　¶
　¶
　¶
　¶
　¶
　證治凖繩卷一百十三¶
