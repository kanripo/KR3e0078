# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.432932
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷九十九
<pb:KR3e0078_WYG_099-1a>¶
欽定四庫全書¶
　證治凖繩卷九十九¶
　　　　　　　　　　　　明　王肯堂　撰¶
　㓜科¶
　　肝臟門¶
　　　寒熱徃來¶
凡寒熱徃來無定期其有定期者瘧也　巢氏曰風邪¶
外客於皮膚而痰飲内潰於腑臟致令血氣不和隂陽¶
<pb:KR3e0078_WYG_099-1b>¶
更相乗尅陽勝則熱隂勝則寒隂陽之氣為邪所乗邪¶
與正相干隂陽交爭時發時止則寒熱徃來也　全生¶
指迷論曰若其人翕翕如熱淅淅如寒無有時度支節¶
如解手足酸疼頭自昏暈此由榮衛虛弱外為風邪相¶
乗摶於陽則發熱搏於隂則發寒乆不治成勞宜荆芥¶
㪚　又曰若寒熱如瘧不以時度腸滿膨脝起則頭暈¶
大便不通或時腹痛胸膈痞悶此由宿穀停留不化結¶
於腸間氣道不舒隂陽交亂宜備急丸　經曰陽虛則¶
<pb:KR3e0078_WYG_099-2a>¶
外寒隂虛則内熱陽盛則外熱隂盛則内寒寒熱徃來¶
此乃隂陽相勝也故寒氣并於隂則發寒陽氣并於陽¶
則發熱寸口脉微為陽不足隂氣上入陽中則惡寒尺¶
脉弱為隂不足陽氣下入隂中則發熱陽不足則先寒¶
後熱隂不足則先熱後寒隂陽不歸其分則寒熱交争¶
也又上盛則發熱下盛則發寒陽盛則乍熱隂盛則乍¶
寒隂陽相勝虛實不調故邪氣更作而寒熱徃來或乍¶
寒乍熱也少陽膽者肝之府界乎太陽陽明之間半表¶
<pb:KR3e0078_WYG_099-2b>¶
半裏之分隂陽之氣易於相乗故寒熱多主肝膽經證¶
以小柴胡湯加減調之若秪見寒熱起居如常久而不¶
愈及大病後元氣未復悉属隂虛生熱陽虛生寒宜用¶
八珍湯(虛/羸)補之甚者十全大補湯(汗/)有食積為病亦令¶
寒熱用保和丸(宿/食)消之若兼嘔吐泄㵼用六君子湯(吐/㵼)¶
厥冷飲熱人參理中丸(㵼/)作渴不止七味白术㪚(渇/)食¶
積既消而寒熱尚作者肝邪乗脾所勝侮所不勝也用¶
異功㪚(吐/㵼)加柴胡山梔其瘧證寒熱詳見瘧門¶
<pb:KR3e0078_WYG_099-3a>¶
湯食積寒熱如瘧渴瀉氣急要合地卧此候先當取下¶
積只用平胃㪚次常服進食丸(平胃㪚見不乳/進食丸見積)¶
錢曹宣徳子三嵗面黄時發寒熱不欲食而飲水及乳¶
不止衆醫以為潮熱用牛黄丸不愈及以止渴乾葛㪚¶
服之反吐錢曰當以白餅子下之後補脾乃以消積丸¶
磨之此乃解也後果愈何以故不食但飲水者食伏於¶
脾内不能消化致令發寒熱用止渴藥吐者藥衝脾故¶
也故下之即愈¶
<pb:KR3e0078_WYG_099-3b>¶
子和髙廵檢子八嵗病熱醫者皆為傷冷治之以熱藥¶
欲飲氷水禁而不與内水涸渴煩躁轉生前後皆閉口¶
鼻俱乾寒熱徃來咳𠻳時作遍身無汗又欲炙之適遇¶
戴人戴人責其母曰重裀厚被煖炕紅爐兒已不勝其¶
熱尚可炙乎其母謝以不明戴人令先服人參柴胡飲¶
子遂連進數服下爛魚腸之類臭氣異常渴欲飲水聴¶
其所欲氷雪冷水連進數杯節次又下三四十行大熱¶
方去又與通膈丸牛黄丸復下十餘行兒方大痊前後¶
<pb:KR3e0078_WYG_099-4a>¶
約五十餘行畧計所用氷雪水飲計一斛向灸之當何¶
如哉¶
太醫局小柴胡湯　治大人小兒傷寒溫熱病身熱惡¶
　風頸項强急胷滿脇痛嘔噦煩渴寒熱徃來身面皆¶
　黄小便不利大便祕鞕或過經未解或潮熱不除及¶
　差後勞復發熱頭痛婦人傷風頭痛煩熱經血適斷¶
　寒熱如瘧發作有時及産後傷風頭痛煩熱並宜服¶
　之¶
<pb:KR3e0078_WYG_099-4b>¶
　　柴胡(去蘆頭/秤半斤)黄芩　人參(去蘆/頭秤)甘草(炙各/叄兩)半夏(湯/洗)¶
　　(枈次焙乾/秤貳兩半)¶
　右五味同為麤末每服三大錢以水一盞半入生薑¶
　五片棗一枚擘破同煎至七分應去滓稍熱服不拘¶
　時小兒分作二服更量大小加減¶
張渙秦芄湯　治小兒寒熱徃來¶
　　秦芄(去/苗)鼈甲(醋炙㣲黄去/裠襴各一兩)川大黄(剉碎/㣲炒)麻黄(去根/節各)¶
　　(半/兩)竹茹　甘草(炙各/一分)¶
<pb:KR3e0078_WYG_099-5a>¶
　右件𢷬羅為麤㪚每服一錢水一盞入蔥白二寸同¶
　煎至五分去滓溫服量兒大小加減¶
人參前胡㪚¶
　　人參(去蘆/頭)前胡　柴胡(去苗各/一兩)桔梗　地骨皮¶
　　甘草(炙/)半夏(湯洗七遍焙/乾各半兩)¶
　右件𢷬羅為細末每服一大錢水一小盞入生薑二¶
　片煎至半盞去滓放溫服量兒大小加減¶
芍藥湯¶
<pb:KR3e0078_WYG_099-5b>¶
　　赤芍藥(一/兩)黄芩　當歸(剉焙/乾)柴胡(各半/兩)肉桂　甘¶
　　草(炙各/一分)¶
　右件搗羅為細末每服一錢水八分一盞入生薑二¶
　片棗一枚同煎至五分去滓溫服量兒加減¶
王氏手集柴胡人參湯　治小兒脾熱生風徃來寒熱¶
　(子和柴胡飲子有黄/芩大黄當歸無茯苓)¶
　　柴胡　人參　芍藥　茯苓　甘草(炙各/等分)¶
　右每服二錢水一盞入生薑三片煎至四分溫服¶
<pb:KR3e0078_WYG_099-6a>¶
全生指迷荆芥㪚¶
　　荆芥穂　人參　白术　當歸(切洗/焙)黄耆　芍藥¶
　　　桂(去粗皮/各一兩)柴胡(去苗/貳兩)甘草(炙半/兩)¶
　右為麤末每服五錢水二盞煎至一盞去滓溫服¶
全生指迷備急丸¶
　　大黄(濕紙/褁煨)巴豆(去皮心/去油)乾薑(去皮各/等分)¶
　右為細末煉蜜和丸如豌豆大每服一丸米飲下羸¶
　人服一丸如菉豆大以大便快利為度¶
<pb:KR3e0078_WYG_099-6b>¶
千金治小兒生一月至五月乍寒乍熱方¶
　右細切栁枝煮取汁洗兒若渴絞冬𤓰汁飲之¶
水鑑孩子百日内忽有寒熱何以治之與冷藥喫即乳¶
寒嘔逆若與熱藥治之其病加甚無神法聖術因循喪¶
兒之命博覽石室祕方用之應妙歌云　桃花廕末一¶
錢餘甘草衝湯力更殊藍花只消一兩字(隂/乾)灌之入口¶
立消除¶
　右三味為末每服半錢湯調灌之¶
<pb:KR3e0078_WYG_099-7a>¶
　右用李葉不拘多少煮湯浴兒(又白芷/又苦參)¶
玉訣云先調氣次解虛熱熱不去下真珠丸㪚¶
真珠丸　治小兒寒熱虛積五臟煩滿及下風涎積滯¶
驚食疳積¶
　　南星　半夏　滑石(各末/二錢)輕粉(四錢/七分)巴豆(貳㭍粒/去心油)¶
　右末之麵糊丸芥子大每服十五二十丸煎葱湯吞¶
　下¶
嬰孺六味湯治少小　寒熱進退啼呼腹痛¶
<pb:KR3e0078_WYG_099-7b>¶
　　地黄　桂心(各八/分)芍藥　寒水石　黄芩(炙/)甘草¶
　　(炙各/二分)¶
　右切細以水三升煮一升半一歳兒二合至三合量¶
　兒服之¶
大黄丸　療小兒寒熱食不生肌肉¶
　　大黄(一兩蒸之/二斗米下)桂心　乾薑(炮各/二分)巴豆(五十粒去/皮心熬)¶
　　消石(三分熬無者/以芒硝代之)¶
　右五味𢷬篩四味别𢷬巴豆令如泥合和以蜜更𢷬¶
<pb:KR3e0078_WYG_099-8a>¶
　二千杵¶
　在膈下當利預作粥如服已吐下丸法服藥雨食頃¶
　不吐下以熱飲動之若不得吐下可更服一丸半能¶
　藥壯人可二丸此藥優於他下藥丸故宜大小下多¶
　冷粥解之若有瘡綿挺如指蜜和一丸塗挺頭旦内¶
　瘡中腢出之不差更作溫病不得大便服之得下住¶
　宿食不消亦服之飛尸遁尸漿服半丸日一應須臾¶
　止心腹脹滿痛服一丸瘧者依發日宿勿食清晨服¶
<pb:KR3e0078_WYG_099-8b>¶
　一丸丁壯人服二丸得吐下忍飢過發時乃食婦人¶
　産後血結中奔走起上下或絶産無子或月經不調¶
　面目青黄服半丸小兒淋&KR0377;寒熱臚脹大腹不欲食¶
　食不生肌三四歳如麻子大一丸日一服六七歳兒¶
　服二丸此三十日心腹諸病差兒小半之愈大良忌¶
　野猪肉蘆笋生葱　按病兒若無實積或有積而虛¶
　皆不宜用此若疳勞一路自當求之肥兒之屬¶
聖惠柴胡㪚　治小兒寒熱徃來乳食不下四肢無力¶
<pb:KR3e0078_WYG_099-9a>¶
　心腹脹滿上焦痰壅漸漸消瘦¶
　　柴胡(去/苗)鼈甲(塗醋炙令黄色/去裠襴各壹兩)人參　前胡　桔梗¶
　　　訶梨勒皮　地骨皮　赤芍藥　杏仁(湯浸去/皮尖雙)¶
　　(仁䴸炒/微黄)甘草(炙微/赤)陳橘皮(湯浸去白/焙各半兩)¶
　右件藥𢷬篩為㪚每服一錢水一小盞煎至五分去¶
　滓不計時候溫服量兒大小加減¶
五味子㪚　治小兒寒熱徃來不欲乳食羸瘦心脹¶
　　五味子　當歸(剉碎/㣲炒)人參　桔梗　前胡(各去/蘆頭)白¶
<pb:KR3e0078_WYG_099-9b>¶
　　术　赤茯苓　黄芩(各用/一分)甘草(半分炙/㣲亦剉)麥門冬(半/兩)¶
　　(去心/焙)¶
　右件藥𢷬麤羅為㪚每服一錢以水一小盞煎至五¶
　分去滓溫服日三四服更量兒大小以意加減¶
人參㪚　治小兒寒熱徃來食少羸瘦¶
　　人參(去蘆/頭)黄芪(剉/)柴胡(去/苗)白茯苓　鼈甲(塗醋炙/  黄去)¶
　　(裠/襴)木香(各半/兩)甘草(炙㣲/赤剉)白术　桃仁(湯浸去皮尖/雙仁麩炒㣲)¶
　　(黄各/一分)訶梨勒皮(三/分)¶
<pb:KR3e0078_WYG_099-10a>¶
　右件藥𢷬細羅為散不計時候以粥飲調下半錢量¶
　兒大小加減服之¶
黄茋丸　治小兒徃來寒熱多汗心煩小便赤黄不欲¶
乳食四肢羸瘦¶
　　黄茋(剉/)麥門冬(去心/焙)赤茯苓　白术　黄芩　甘¶
　　草(各一/分)柴胡(去/苗)鼈甲(塗醋炙令黄去/裠襴各半兩)¶
　右件藥搗羅為末煉蜜和丸如菉豆大每服以粥飲¶
　下五丸日三四服量兒大小加減¶
<pb:KR3e0078_WYG_099-10b>¶
張渙香甲散　治寒熱徃來肌瘦¶
　　鼈甲(酥炙黄/去尹襴)木香(各一/兩)川大黄(微/炒)陳橘皮(去白/焙乾)當¶
　　歸(洗焙/乾)柴胡(去/苗)知母　甘草(炙各/半兩)檳榔(三/枚)¶
　右件搗羅為麤散每服一錢水一小盞入生薑二片¶
　煎至六分去滓溫服量兒大小加減¶
　　　瘧(以下俱雜病於五藏/無所傳故列於後)¶
婁治小兒瘧疾多與大人同法以出汗為瘥宜桂枝柴¶
胡麻黄參苓等軰又視其病食病痰以意消息之大抵¶
<pb:KR3e0078_WYG_099-11a>¶
多是飲食失節得之須以消導為先可也¶
曽内經瘧論痎瘧皆生於風而發作有時何也岐伯曰¶
夏傷於暑秋必病瘧謂腠理開而汗出遇風或得於澡¶
浴水氣舍於皮膚因衛氣不守邪氣并居其疾始作伸¶
欠寒慄腰背俱痛骨節煩疼寒去則内外皆熱頭疼而¶
渴乃陰陽二氣交争虛實更作而然陰氣獨盛則陽虛¶
故先寒戰憟腰背頭項骨節皆痛陽氣獨勝則隂虛故¶
故先熱發時不嗜食善嘔頭疼腰痛小便不利隂盛虛¶
<pb:KR3e0078_WYG_099-11b>¶
則内外皆寒陽盛隂虛則内外俱熱此外感六淫或内¶
傷七情蘊積痰飲病氣與衞氣并居故病日作衞氣晝¶
行於陽夜行於隂得陽而外出得隂而内薄内薄五臟¶
病氣深入不能與衞氣俱出則間日而作當衛氣所至¶
病氣所在則發在陽則熱在隂則寒經曰亢則害極乃¶
反侯隂陽各衰衛氣與病氣相離則病休隂陽相摶衛¶
氣與病氣再集則病復合隨其衞氣之所在與所中邪¶
氣相合而然也先寒後熱者先傷寒而後傷風名曰寒¶
<pb:KR3e0078_WYG_099-12a>¶
瘧先熱後寒者先傷風而後傷寒名曰溫瘧但熱不寒¶
者名曰癉瘧身重寒熱骨節痛腹脹滿自汗善嘔名曰¶
濕瘧但寒不熱者名曰牝瘧葢瘧之為病為證非一故¶
處方之制隨其隂陽虛實脉病證治汗吐下溫對證施¶
治以平為期然百病中人必因其正氣之虛感受邪氣¶
留而不去其病為實自表傳裏先汗後下古今不易故¶
治瘧之法必須先表用百解㪚(驚/)水薑葱煎投次小柴¶
胡湯(徃來/寒熱)加桂水薑棗煎服以和解表裏之邪自然作¶
<pb:KR3e0078_WYG_099-12b>¶
効　若表裏實用當歸散(潮/熱)五和湯(裏/熱)或烏犀丸(積/)六¶
聖丸(積/)下之勻氣散(疝/)止補後以藿香飲(不食/乳)加草菓¶
良薑水薑棗煎投正胃氣去寒邪則自平復　如解表¶
後寒熱徃來以二仙飲(本/條)截之寒熱既除用平胃散(不/乳)¶
(食/)加茴香湯(腹/痛)和勻塩湯空心調服溫胃燥脾進美飲¶
食使中州之土既實則外邪不戰而自屈此為明論¶
有寒多熱少經久不愈致脾胃弱飲食減神色變二薑¶
丸(本/條)及清脾湯(本/條)為治　薛經曰夏傷於暑秋必痎瘧¶
<pb:KR3e0078_WYG_099-13a>¶
其證先起於毫毛伸欠乃作寒慄鼓頷腰脊俱痛寒去¶
則内外皆熱頭痛如破渴欲冷飲葢邪氣并於陽則陽¶
勝并於隂則隂勝隂勝則寒陽勝則熱隂陽上下交爭¶
虛實更作故寒熱間發也有一日一發二日一發三日¶
一發有間一日連二日發有日與夜各發有上半日發¶
下半日發及發於夜者有有汗有無汗此其略也以詳¶
言之當分六經五臟及痰食勞暑鬼瘴之不同(六經五/臟瘧詳)¶
(見雜病/凖繩)痰瘧者胸膈先有停痰因而成瘧令人心下脹¶
<pb:KR3e0078_WYG_099-13b>¶
滿氣逆煩嘔是也食瘧者是飲食傷脾其人噫氣吞酸¶
胸膈不和是也勞瘧者久而不瘥表裏俱虛客邪未散¶
真氣不復故疾雖間遇勞即發是也暑瘧者其人面垢¶
口渴雖熱已退亦常有汗是也鬼瘧者進退無時是也¶
瘴瘧者感山嵐瘴氣其狀寒熱休作有時是也久而不¶
愈名曰痎瘧痎瘧老瘧也老瘧不愈結癖於兩脇之間¶
名曰瘧母此先失於解散或復外感風寒内傷飲食故¶
纒綿不已也治法風暑之邪從外而入直解散之解表¶
<pb:KR3e0078_WYG_099-14a>¶
後即宜扶持胃氣故丹溪曰無汗要有汗散邪為主有¶
汗要無汗固正氣為主驟發之瘧宜解表久發之瘧宜¶
補脾寒瘧宜溫溫瘧宜和癉瘧宜清挾痰則行痰兼食¶
則消食勞瘧宜安暑瘧宜解鬼瘧宜袪瘴瘧宜散此亦¶
其畧也更以詳言之則熱多寒少者小柴胡湯寒多熱¶
少者清脾飲子無汗者桂枝麻黄各半湯有汗者柴胡¶
桂枝湯汗多渴者白虎湯渴而小便不利者五苓散小¶
便赤熱多而渴者小柴胡湯熱多汗出腹滿便閟者大¶
<pb:KR3e0078_WYG_099-14b>¶
柴胡湯渴加葛根痰瘧者二陳湯(痰/涎)加柴胡黄芩甚者¶
加枳實食瘧者先用大安丸(宿/食)次用異功散(吐/㵼)勞瘧痎¶
瘧並用補中益氣湯(虛/熱)暑瘧者十味香薷飲鬼瘧者鬼¶
哭散瘴瘧者四獸飲瘧母者鼈甲飲凡脾胃虛而患瘧¶
者不拘有汗無汗三隂六經悉以六君子湯為主熱多¶
加柴胡山梔寒多加乾薑肉桂有汗加黄茋浮麥無汗¶
加蒼术葛根元氣下䧟及肝木乗脾並加升麻柴胡為¶
善若用青皮草果常山等藥以為攻截良法正氣益虛¶
<pb:KR3e0078_WYG_099-15a>¶
邪氣益深是多延綿不止而為勞熱者有矣若乳母七¶
情六欲飲食不調或寒熱似瘧肝火熾盛致兒為患者¶
又當治其乳母斯無誤矣¶
全生指迷論曰寒熱之病或寒已而熱或熱已而寒若¶
寒熱戰慄頭痛如破身體拘急數次渴欲飲冷或先寒¶
而後熱或先熱而後寒或睟時而發或間日而作至其¶
時便發發已如常此之謂瘧瘧脉自弦弦數多熱弦遲¶
多寒此皆得之於冬中風寒之氣藏於骨髓之中至春¶
<pb:KR3e0078_WYG_099-15b>¶
陽氣大發邪氣不能自出因遇大暑而後與邪氣相合¶
而發寒多者宜溫之與薑桂湯熱多者宜解之與栝蔞¶
湯寒熱等者宜調之與鼈甲湯　大人小兒瘧疾若寒¶
從背起冷大如手不甚戰慄似欲發熱而汗出或即頭¶
痛嘔吐時作其脉遲小此由脾胃素弱因氣寒而收聚¶
水穀不能尅化變而成痰㐲痰在内隂上乗陽陽為隂¶
所乗所以作寒逼而成汗宜服旋覆花丸半硫丸¶
熱多於寒小柴胡湯(徃來/寒熱)¶
<pb:KR3e0078_WYG_099-16a>¶
全生指迷&KR0797;&KR0803;湯¶
　　&KR0797;&KR0803;根(四/兩)柴胡(去苗/八兩)人參　黄芩　甘草(炙各/三兩)¶
　右為麤末每服五錢水二盞生薑三片棗一枚擘破¶
　煎至一盞去滓服服¶
寒多於熱脾飲子　治癉瘧脉弦數但寒不熱或寒多¶
熱少膈滿不食口苦舌乾煩渴小便黄赤大腸不利¶
　　青皮(炒/)厚朴(薑/製)白术　草果　柴胡　茯苓　半¶
　　夏(湯泡/七次)黄芩　甘草(炙各/等分)¶
<pb:KR3e0078_WYG_099-16b>¶
　右每服貳叄錢水煎¶
全生指迷薑桂湯¶
　　乾薑　牡蠣(火煆/通赤)甘草(炙各/二兩)桂(去粗皮取/心三兩)柴胡(八/兩)¶
　　&KR0797;&KR0803;根(四/兩)黄芩(二兩活入/書用三兩)¶
　右為麤末每服五錢水二盞煎至一盞去滓溫服不¶
　拘時候¶
草果飲　治寒　熱少手足厥冷遍身浮腫肚腹疼痛¶
　　厚朴(薑/製)青皮　草菓　藿香　甘草(炙/)丁皮　神¶
<pb:KR3e0078_WYG_099-17a>¶
　　麯　良薑　半夏麯¶
　右等分㕮咀薑棗煎空心服¶
清脾湯　治諸瘧久不瘥者脾胃虛弱形容憔悴¶
　　厚朴(去粗皮薑汁拌勻/釀一宿炒乾一兩)鳥梅(打破/去仁)半夏(湯煮透濾/剉焙乾)¶
　　良薑(剉用東/壁土炒)青皮(去白各/半兩)甘草(炙三/錢)草菓(炮去殻/取仁二)¶
　　(錢/半)¶
　右件咬咀每服三錢水一盞薑二片煎七分未發前¶
　併三服仍忌生冷油膩時果毒物¶
<pb:KR3e0078_WYG_099-17b>¶
二薑丸　治瘧疾徃來寒熱經久不瘉者¶
　　良薑(一兩剉片/東壁土炒)白薑(一兩剉片巴豆九粒去/殻同炒微黄去巴豆)¶
　右為細末用&KR0008;猪膽汁和水煮麵糊丸麻仁大就帶¶
　潤以朱砂為衣熱多用溫湯早辰面北空心送下寒¶
　多亦於清旦用溫酒面南空心嚥服若寒熱相停用¶
　隂陽湯以一半冷水一半熱湯參和是也不拘向南¶
　北投服¶
寒熱相等胡黄連散　治小兒瘧¶
<pb:KR3e0078_WYG_099-18a>¶
　　人參　胡黄連　草果　㯽榔　甘草　柴胡(各/等)¶
　　(分/)¶
　右剉散水一盞煎三分服¶
張渙桃仁湯¶
　　桃仁(湯浸去皮尖雙/仁麩炒微黄)鼈甲(酥炙微黄去/裠襴各一兩)桂心　黄¶
　　芩　赤茯苓　川升麻(各半/兩)¶
　右為粗㪚每服壹錢水一小盞煎至五分去滓溫服¶
　量兒大小加減¶
<pb:KR3e0078_WYG_099-18b>¶
全生指迷鼈甲湯¶
　　鼈甲(湯浸刮淨/醋炙黄)白术　桂(去皮/)常山　柴胡(去苗/各一)¶
　　(兩/)牡蠣(半兩火/煅赤)¶
　右為麤散每服五錢水二盞煎至一盞去滓溫服¶
寒而不熱張渙烏梅丹　治小兒發寒瘧甚者¶
　　烏梅肉(一兩/炒乾)母丁香　乾漆(㣲/炒)當歸　桂心(各半/兩)¶
　　(已上搗羅為/粗散次入)麝香(二錢半/細研)¶
　右件拌勻煉蜜和丸如黍米大每服十粒粥飲下量¶
<pb:KR3e0078_WYG_099-19a>¶
　兒大小加減¶
全生指迷旋復花丸¶
　　旋覆花　桂心　枳實(䴸/炒)人參(各五/分)乾薑　芍藥¶
　　　白术(各六/分)茯苓　狼毒　烏頭(炮去/皮)礜石(火煆/一伏)¶
　　(時各/八分)細辛(去/苗)大黄(濕紙/裹煨)黄芩　葶藶(炒/)厚朴(去粗/皮薑)¶
　　(汁/炙)吳茱茰(炒/)芫蓚(炒/)¶
　右為細末煉蜜和丸如梧子大米飲下三丸未知加¶
　至七丸小兒黄米大二丸¶
<pb:KR3e0078_WYG_099-19b>¶
半硫丸¶
　　半夏(湯洗七/次三兩)硫黄(二兩/研飛)¶
　右為末生薑汁煮麵糊丸如梧子大每服三十丸米¶
　飲下不拘時候小兒黍米大三五丸¶
熱而不寒湯治癉瘧但熱不寒方用黄丹煆通紅臨發¶
蜜湯調下能飲酒用酒調一法專服小柴胡湯次服人¶
參前胡湯¶
張渙知母丹　治小兒發熱瘧甚者¶
<pb:KR3e0078_WYG_099-20a>¶
　　知母(㣲/炒)鼈甲(酥炙去/裠襴)川大黄(細剉/㣲炒)赤茯苓　朱砂¶
　　(細研水飛/各一兩)川芒硝　川升麻(各半/兩)龍腦(一錢/研)¶
　右件同拌勻煉蜜和丸如黍米大每服五粒至七粒¶
　生薑湯下大便利下即愈量兒大小加減¶
活人書治瘧疾但熱不寒者¶
　　知母(六/兩)甘草(炙二/兩)石膏(一/斤)桂(去皮/三兩)梗米(二/合)¶
　右剉如麻豆大每服五　水盞半煎至八分去滓服¶
外散風暑之邪桂枝麻黄各半湯　治發熱自汗或無¶
<pb:KR3e0078_WYG_099-20b>¶
汗¶
　　桂枝　白芍藥　生薑　甘草(炙/)麻黄(各一/錢)杏仁¶
　　(十粒湯泡/去皮尖)¶
　右水一鐘大棗二枚煎四分食逺服¶
知母麻黄湯　治傷寒或十數日或半月二十日終不¶
　惺惺常昏沉似失精神言語錯繆又無寒熱症或作¶
　鬼祟或作風疾多般治之不病或朝夕潮熱頰赤或¶
　有寒熱似瘧都是發汗不盡餘毒在心胞絡間所致¶
<pb:KR3e0078_WYG_099-21a>¶
　　知母　麻黄(去/節)甘草(炙/)芍藥　黄芩(各半/兩)桂枝(去/粗)¶
　　(皮半兩盛/暑可減半)¶
　右剉散每服三錢水一盞煎　分去滓溫服令㣲汗¶
　若心煩不眠欲飲水當稍稍與之令胃氣和即愈未¶
　汗冄服大小加減¶
柴胡桂枝湯　治瘧身熱多汗¶
　　柴胡(八/錢)黄芩　桂枝　芍藥　甘草(各三/錢)半夏(二/錢)¶
　　(半/)¶
<pb:KR3e0078_WYG_099-21b>¶
　右每服二三錢薑棗水煎¶
白虎加桂湯　治小兒瘧疾發渴¶
　　石膏(五錢碎/如米)知母(一/錢)甘草(五/分)桂枝(五/分)¶
　右水一盞粳米一撮煎服¶
十味香薷散¶
　　香薷(一/兩)人參　白术　黄耆　橘紅　白扁豆¶
　　乾木瓜　厚朴(薑/製)白茯苓　甘草(炙各/半兩)¶
　右為細末每服一錢不拘熱湯或冷水調下¶
<pb:KR3e0078_WYG_099-22a>¶
内理中氣養胃湯　治外感風寒内傷生冷溫中快鬲¶
能辟山嵐瘴氣脾胃脾胃虛寒¶
　　厚朴(薑汁/炙)蒼术(米泔浸去/皮剉炒)半夏(湯泡各/一兩)藿香　草¶
　　果仁　茯苓　人參(各半/兩)甘草(炙/)橘紅(各二/錢半)¶
　右剉散每服叄錢水一盞薑七片烏梅一箇煎六分¶
　去滓熱服兼治冷飲傷脾發為瘧疾或中腕虛寒嘔¶
　逆惡心寒瘧加桂¶
又方¶
<pb:KR3e0078_WYG_099-22b>¶
　　陳皮(湯浸去白/三錢半)甘草(炙/)厚朴(薑/製)半夏(泡各/三錢)人參¶
　　草果(各二/錢)白茯苓(四/錢)藿香(洗七/錢)青皮(去/穰)三稜(煨/)蓬¶
　　茂(煨/)大腹皮(各一/錢半)蒼术　烏梅(各五/錢)¶
　右剉散每服叄錢薑棗水煎¶
四獸飲　治隂陽相勝結聚涎飲為瘧兼治瘴瘧¶
　　半夏　茯苓　人參　白术　草菓　橘紅(各等/分)¶
　　甘草(減/半)¶
　右用烏梅薑棗濕紙裹煨香熱焙乾入藥毎服二錢¶
<pb:KR3e0078_WYG_099-23a>¶
　水煎服¶
鬼瘧鬼哭散　止瘧疾¶
　　常山　大腹皮白白茯苓　鼈甲(醋/炙)甘草(炙各/等分)¶
　右除甘草鼈甲炙外三味不得見火用桃栁枝各七¶
　寸同煎臨發略吐涎不妨只用常山白茯苓甘草亦¶
　効¶
瘴瘧千金大五補湯　治大人小兒時行後變成瘴瘧¶
　　桂心(一兩二/錢半)逺志　桔梗　川芎(各二/兩)茯苓　芍¶
<pb:KR3e0078_WYG_099-23b>¶
　　藥　人參　白术　熟地黄　當歸　黄耆　甘¶
　　草(各三/兩)竹葉(五/兩)半夏　麥門冬(去心各/一斤)生枸杞根¶
　　　生薑(各一/斤)大棗(二十/枚)¶
　右十八味以水三斗煮竹葉枸杞取二斗内諸藥煮¶
　取六升分六服一日一夜令盡之小兒量大小加減¶
　以一合至二合漸服至一升止¶
聖惠犀角散　治小兒熱瘴氣為瘧¶
　　犀角屑　甘草(炙微/赤剉)川大黄(剉碎/㣲炒)知母(各半/兩)鼈甲¶
<pb:KR3e0078_WYG_099-24a>¶
　　(一兩塗醋炙/黄去裠襴)柴胡　常山(各七/錢半)¶
　右𢷬羅為麤散每服一錢以水一小盞煎至五分去¶
　滓溫服日三四服量兒大小加減¶
截瘧三聖丸　治諸瘧不拘遠近¶
　　穿山甲(湯浸透取甲碎剉同熱灰/鐺内漫火焙令焦黄色)鷄骨常山　鷄¶
　　心㯽榔(二味各一兩/薄剉拪乾)¶
　右件再晒為末水煮糯米粉為糊丸菉豆大就帶潤¶
　以紅丹為衣隂乾每服叄十丸至五十丸未發前隔¶
<pb:KR3e0078_WYG_099-24b>¶
　晚用酒空心投一服重者二服經久不瘥下袪瘧丹¶
二仙飲　治同前¶
　　青蒿(去梗五月五日/採晒乾用二兩)桂枝(去粗皮半兩二味/俱剉焙爲細末)¶
　右毎服壹錢寒熱未發用涼酒調服或先隔晚以酒¶
　調下加香薷葉(二/兩)好茶芽(半/兩)合研成末又名斬邪飲¶
　治證同法療暑瘧尤勝服法同前服¶
袪瘧丹　治經久不瘥¶
　　常山(細剉/二兩)烏梅(和核一/兩薄剉)紅丹(好者/半兩)¶
<pb:KR3e0078_WYG_099-25a>¶
　右除烏梅屋瓦别焙常山或晒或焙仍同烏梅紅丹¶
　研為細末糯米粉煮糊丸麻仁大毎服三十丸至五¶
　十丸未發前涼酒空心送下或隔晩酒下重者二服¶
　輕者一服忌鷄麵羊生冷飲食毒物¶
瘧癖鼈甲飲子　治瘧久不愈腹中結為癥瘕名曰瘧¶
　母¶
　　鼈甲(醋/炙)白术　黄苓　草果　㯽榔　芎藭　橘¶
　　紅　甘草　厚朴　白芍藥(各等/分)¶
<pb:KR3e0078_WYG_099-25b>¶
　右為㕮咀水壹鐘薑三片棗一枚煎服¶
經効瘧丹　治瘧母結癖寒熱無已¶
　　真阿魏　雄黄(各三/錢半)硃砂(一錢/半)¶
　右沸湯泡阿魏研散雄朱和之稀麵糊丸梧桐子大¶
　毎服一丸人參湯候冷空心服瘴瘧桃枝湯冷服臨¶
　發磨一丸傅鼻頭口畔¶
瘧母丸¶
　　鼈甲(醋炙/二兩)三稜　莪荗(各醋浸透/煨各一兩)¶
<pb:KR3e0078_WYG_099-26a>¶
　右為細末神麵糊丸如菉豆大毎服二十丸白湯下¶
　量兒大小加減　癖消一半即止¶
消癖丸¶
　　芫花(陳久者良好醋煮十數沸/去醋以水浸一宿晒乾)朱砂(另斫水飛/各等分)¶
　右為末密丸二百日兒黍米大二丸日二服不知稍¶
　加之¶
瘧後浮腫大腹皮湯　治小兒瘧疾用藥太早退熱變¶
　作浮腫外腎腫大飲食不進¶
<pb:KR3e0078_WYG_099-26b>¶
　　大腹皮　㯽榔　三稜　蓬莪荗(各五/錢)蒼术　枳¶
　　殻(各二/兩)甘草(三/錢)¶
　右剉散毎服三錢生薑皮蘿蔔子椒目同煎¶
青皮湯　治小兒瘧後浮腫兼寒熱不退飲食不進¶
　　白术　茯苓　厚朴　青皮　陳皮　半夏　大¶
　　復皮　㯽榔　三稜　蓬莪荗　木通　甘草(各/等)¶
　　(分/)¶
　右㕮咀每服三錢薑水煎¶
<pb:KR3e0078_WYG_099-27a>¶
　按上諸方皆尅泄元氣之藥若病久脾虛而作腫者¶
　當以錢氏異功散為主少佐以五皮湯(方見雜/病水腫)誤用¶
　必至不救¶
　　　鬾病¶
鬾(音/竒)小鬼也乳下嬰兒未能行而母更有娠其兒病微¶
微下利寒熱去來毛髮鬇&KR0034;以為有惡神導其腹中胎¶
妬嫉而為此故名曰鬾病也以他人相近亦能相繼亦¶
曰繼病妊娠婦人不必悉能致鬾亦時有此爾女子榮¶
<pb:KR3e0078_WYG_099-27b>¶
血上為乳汁下為經水小兒飲交乳且病况其大分已¶
榮於胎而乳汁之漓可知能無使兒病乎則又何鬼神¶
之咎為也千金炙伏翼熱嚼哺兒而懐妊者帶伯勞烏¶
毛白馬眼不能滋榮氣血乃徒剝裂禽獸海藏云生者¶
為相繼死者為傳尸有脉而無氣謂之尸厥有氣而無¶
脉謂之行尸　丁奚露哺客忤無辜四異病也陽易隂¶
易百合狐惑四竒病也¶
龍膽湯　治嬰兒出腹血脉盛實寒熱溫壯四肢驚掣¶
<pb:KR3e0078_WYG_099-28a>¶
　吐哯者若已能進哺中滿食不消壯熱及變蒸不解¶
　中客人鬼氣并諸驚癎方悉主之¶
　　龍膽草　柴胡　黄芩　桔梗　釣藤皮　甘草¶
　　(炙/)茯苓　芍藥(各二/錢半)&KR0921;蜋(二/枚)大黄(一/兩)¶
　右為剉散以水一升煮取五合為一劑十嵗已下小¶
　兒皆可服若兒生一日至七日分一合為三服八日¶
　至十五日分一合半為三服十六日至二十日分二¶
　合為三服二十日至三十日分三合為三服皆以得¶
<pb:KR3e0078_WYG_099-28b>¶
　下為止此劑為出腹嬰兒所作若日月長大者亦依¶
　此為例必知客忤及有鬾氣者可加人參當歸各貳¶
　錢半一百日兒加一錢一字二百日兒加二錢半一¶
　歳加半兩餘藥皆倣此¶
聖惠甘草散　治小兒中鬾面色白赤而復變青者如¶
　醉色故復發作面赤若青黒色繞口不治覺病候晚¶
　者死覺之早者所中邪氣未入臟腑又微引乳者可¶
　服此¶
<pb:KR3e0078_WYG_099-29a>¶
　　甘草(炙微/赤剉)龍骨　赤茯苓　牡礪(燒為/粉)生乾地黄¶
　　　黄芩　桂心(各一/分)當歸(半兩剉/㣲炒)¶
　右件藥𢷬麤羅為散每服一錢以水一小盞入淡竹¶
　葉七片煎至五分去滓入白蜜一錢更煎一兩沸量¶
　兒大小以意加減溫服日三四服¶
大黄丸　治小兒中鬾挾實¶
　　川大黄(剉碎/微炒)白鮮皮　甘草(炙微赤/各半兩)犀角屑　黄¶
　　芩　赤茯苓　赤芍藥(各一/分)¶
<pb:KR3e0078_WYG_099-29b>¶
　右件藥𢷬麤羅為散毎服一錢以水一小盞煎至五¶
　分去滓量兒大小加減日三四服¶
張渙虎骨丹　治被鬾病¶
　　虎頭骨(微/炒)鬼臼(去/毛)草龍膽　鬼箭(各一/兩)琥珀　白¶
　　膠香(各半/兩)¶
　右件𢷬羅為細末煉蜜和丸如黍米大毎服十粒乳¶
　香湯下量兒大小加減¶
　　　客忤¶
<pb:KR3e0078_WYG_099-30a>¶
巢氏云小兒中客忤者是小兒神氣軟弱忽有非常之¶
物或未經識見之人觸之與兒神氣相忤而發病謂之¶
客忤也亦名中客又名中人其狀吐下青黄白色水穀¶
解離腹痛反倒夭矯面變易五色其狀似癎但眼不上¶
揷耳其脈弦急數者是也若失時不治久則難治若乳¶
母飲酒過度醉及房勞喘後乳者最劇能殺兒也(其脈/急數)¶
(者宜與龍膽湯下之加人參當/歸各如龍膽秤分等多少也)¶
千金論少小所以有客忤病者是外人來氣息忤之一¶
<pb:KR3e0078_WYG_099-30b>¶
名中人是為客忤也雖是家人或别房異戸雖是乳母¶
及父母或從外還衣服經履鬼神麤惡暴氣或牛馬之¶
氣皆為忤也執作喘息乳氣未定者皆為客忤　凡小¶
兒衣布帛綿中不得有頭髮履中亦爾　白衣青帶青¶
衣白帶皆令中忤凡非常人及諸物從外來亦驚小兒¶
致病欲防之法諸有從外來人及異物人戸當將兒避¶
之勿令見若不避者燒牛屎令常有煙氣置戸前則善¶
　小兒中客為病者無時不有此病也而秋初一切兒¶
<pb:KR3e0078_WYG_099-31a>¶
皆病者豈一切兒悉中客邪切兒所以春冬少病秋夏¶
多病者秋夏小兒陽氣在外血脈嫩弱秋初夏末晨夕¶
時有暴冷小兒嫰弱其外則易傷暴冷折其陽陽結則¶
壯熱胃冷則下痢故夏末秋初小兒多壯熱而下痢未¶
必悉是中客及鬾也若治少小法夏末秋初宜候天氣¶
温凉有&KR0842;寒卒冷者其少小則多患壯熱而下痢也慎¶
不可先下之皆先去毒後下之耳　小兒中客急視其¶
口中懸癰左右當有青黑腫脈核如麻豆大或赤或白¶
<pb:KR3e0078_WYG_099-31b>¶
或青如此便宜用針速刺潰去之亦可𤓰摘决之并以¶
綿纒&KR0107;頭拭去血也少小中客之病吐下青黄赤白汁¶
腹中痛及反倒偃側喘似癎狀但目不上揷少睡耳面¶
變五色其脈弦急若失時不治小久則難治矣欲療之¶
方用豉數合水拌令濕𢷬熟丸如鷄子大以摩兒䪿上¶
足心各五六遍畢以丸摩兒心及臍上下行轉摩之食¶
頃破視其中當有細毛即擲丸道中痛即止¶
真珠散　治客忤驚風鬼痊驚邪痰熱心舍不寧精神¶
<pb:KR3e0078_WYG_099-32a>¶
　不定心常怔忡睡中驚跳時或咬牙五心煩熱有汗¶
　兼喘面赤舌白呵欠煩渴小便赤㵼或吐利黄沫常¶
　服辟邪安神¶
　　真珠　海螵蛸　滑石(各一/錢)白茯苓　人參　白¶
　　附子　甘草(炙/)全蝎　麝香　腦子(另研各/五錢)生珠¶
　　(另研/一錢)金箔(二十/片)銀箔(三十/片)¶
　右末和勻半錢煎燈心麥門冬湯入蜜少許調服日¶
　午臨卧各一服¶
<pb:KR3e0078_WYG_099-32b>¶
譚氏殊聖治客忤方　忽爾連連哭不休渾身壯熱脉¶
　如鈎驚啼不得寃神鬼客忤傷心不自由犀角雄黄¶
　相共搗桃符煎水看稀稠人參茯苓車前子丸喫三¶
　服請不憂¶
安神丸¶
　　生犀末(半/錢)雄黄(研/)人參　茯苓　車前子(各一/分)¶
　右為末取桃白皮一兩桃符一兩二味以水三升同¶
　煎至一升去滓更煎成膏和前藥丸如麻子大毎服¶
<pb:KR3e0078_WYG_099-33a>¶
　三丸芍藥湯下¶
又方　小兒哽氣築心連喘息多愁胃口涎唯有此疾¶
　宜早治為縁客忤氣相煎看看病狀醫難効速取真¶
　珠散半錢龍腦生犀香附子小兒餐了保身安¶
真珠散¶
　　真珠末(四/錢)生犀末(二/錢)香附子末(一/錢)龍腦(半/字)¶
　右同研毎服一字桃仁湯調下乳母忌生冷油膩一¶
　切毒物半月¶
<pb:KR3e0078_WYG_099-33b>¶
張渙辟邪膏　嬰兒血氣未實皆神氣軟弱除父母及¶
　乳養之常照管外不可令見生人及抱徃别房異户¶
　及不可見牛馬獸畜等其父母家人之類自外及寅¶
　夜行歸家亦不可見兒恐經履鬼神粗惡暴氣若犯¶
　人令兒吐下青黄赤白水穀解離其狀似發癎者但¶
　眼不上戴脉不弦急名曰客忤(凡斷乳小兒亦有中/惡卒暴者亦宜服此)¶
　(藥立至/蘇省)¶
　　降真香(剉/)白膠香　沉香　虎頭骨(微/炒)鬼臼(去/毛)草¶
<pb:KR3e0078_WYG_099-34a>¶
　　龍膽　人參　白茯苓¶
　右件各半兩𢷬羅為細末次入水磨雄黄半兩細研¶
　水飛次研麝香一錢都拌勻鍊蜜和如鷄頭大毎服¶
　一粒煎乳香湯化下及别丸如彈子大用緑絹袋子¶
　盛令兒衣服上帶之仍卧内常燒神妙¶
田客忤因而驚忤者治法用竈中黄土研二兩鷄子一¶
枚去殻二件相和入少許水調先以桃栁枝湯浴兒後¶
將此藥塗五心及頂門上(陳無擇法用窰中黄土蚯/蚓屎等分如此法塗之)¶
<pb:KR3e0078_WYG_099-34b>¶
治卒客忤禁口不能言細辛桂心等分納口中効　元¶
和紀用經療小兒客忤　𢷬菖蒲汁内口中　又生艾¶
汁納口中　又磨刀水三四滴妙　又用好墨𢷬篩和¶
水溫服半錢七¶
中人忤茅先生小兒生下犯人噤候面青黒合兩眼閉¶
吐逆不下乳此候因生下來不免外人看問或有腋氣¶
或因婦人月假不淨或外人帶邪神觸着生下來夾故¶
故乳哺使觸異氣之物氣血未就又被風邪擊致此所¶
<pb:KR3e0078_WYG_099-35a>¶
治者先用朱砂膏(方見驚/積門中)乳上吮下後用鎮心丸(驚/)夾¶
腥脾散　　與服卽愈如見不下乳眼視肚硬死候大¶
凡初生下兒子家中人不見不可便與外人入房看問¶
人家各有神祗又恐婦人腋氣及月假不淨觸着恐中¶
客忤此即是養兒之法¶
千金方剪取驢前膞胛上旋毛大如彈子大以乳汁煎¶
之令毛消藥成著乳頭上飲之下喉即止　又燒母衣¶
帶三寸并髮合乳汁服之又取牛鼻津服之　又取牛¶
<pb:KR3e0078_WYG_099-35b>¶
口沫傳乳頭飲之¶
治少小見人來不佳腹中作聲者三物燒髮散方　用¶
　向來者人䪿上髪十莖㫁兒衣帶少許合燒灰細末¶
　和乳飲兒即愈¶
中馬忤千金論曰凡諸乗馬行得馬汗氣臭未盥洗易¶
衣裝而便向兒邉令兒中馬客忤兒卒見馬來及聞馬¶
鳴驚及馬上衣物馬氣皆令小兒中馬客忤慎護之持¶
重之一歳兒也　其狀腹痛吐下青黄白色水穀解離¶
<pb:KR3e0078_WYG_099-36a>¶
者致夭¶
千金治小兒中馬客忤法(中客中人/皆可用)　用粉為丸如豉¶
法摩兒手足心及心頭臍上上下行轉摩之咒曰摩家¶
　公摩家母摩家子兒苦客忤從我始扁鵲雖良不如¶
　善唾良咒訖棄丸道中¶
又法　取一刀横竈上解兒衣發其心腹訖(翼發/作撥)取刀¶
　持向兒咒之唾輒以刀擬向心腹啡啡(音非出/唾貎)煌煌¶
　日出東方背陰向陽葛公葛公不知何公(翼云葛公/葛母不知)¶
<pb:KR3e0078_WYG_099-36b>¶
　(何/公)子來不視去不顧過與生人忤梁上塵天之神户¶
　下土鬼所經大刀環犀對竈君二七唾客愈兒驚唾¶
　啡啡每唾以刀擬之咒當三遍乃畢用豉丸亦如上¶
　法五六遍訖取此丸破視其中有毛棄丸道中人馬¶
　客忤即愈矣¶
簡要濟衆治小兒中馬毒客忤取馬尾於兒面前燒令¶
兒嚥烟氣日燒之差為度¶
又方　取馬口角沫塗兒口中效¶
<pb:KR3e0078_WYG_099-37a>¶
　　　中惡¶
巢氏云小兒中惡者是鬼邪之氣卒中於人也無問大¶
小若陰陽順理榮衞平調神守强則邪不干正若精氣¶
衰弱則鬼毒惡氣中之其狀先無他病卒然心腹刺痛¶
悶亂欲死是也凡中惡腹大而滿脈緊大而浮者死緊¶
細而㣲者生餘勢不盡停滯臟腑之間更發後變為疰¶
也　治法先下蘇合香丸未醒以皂角末搐鼻次服沈¶
香降氣湯加人參茯苓又能辟邪客忤亦宜服¶
<pb:KR3e0078_WYG_099-37b>¶
蘇合香丸　治𫝊屍骨蒸諸項勞瘵順氣化痰卒暴心¶
　痛鬼魅瘧疾霍亂吐㵼赤白下痢小兒驚搐¶
　　蘇合香油(伍錢入安/息香膏内)安息香(一兩另為末用無/灰酒半升熬膏)丁¶
　　香　青木香　白檀香　沈香　蓽撥　香附米¶
　　　訶子(煨取/肉)烏犀(鎊/屑)硃砂(研水飛/各一兩)薰&KR0008;香　片腦¶
　　(研各/五錢)麝香(七錢/半)¶
　右為細末用安息香膏入煉蜜和劑圓如芡實大空¶
　心用沸湯化下小兒一丸老人四丸酒下亦可　用¶
<pb:KR3e0078_WYG_099-38a>¶
　蠟紙裹一丸彈子大用緋絹袋盛常帶之　一切邪¶
　神不敢近去腦名麝香蘇合丸治一切邪神及胸膈¶
　噎塞腸中虚鳴宿食不消餘證並同¶
沉香降氣湯降真香¶
　　沈香　白膠香　虎脛骨(酥/炙)人參　鬼箭　草龍¶
　　膽(各五/錢)¶
　右為末次入雄黄五錢麝香一錢煉蜜丸乳香湯化¶
　下又令兒帶及燒卧内尤妙¶
<pb:KR3e0078_WYG_099-38b>¶
葛氏肘後救卒死或先病痛或常居寢卧奄忽而絶皆¶
　是中惡救之方¶
　右取葱黄心刺其鼻男左女右入七八寸小兒量度¶
　之若使目中血出佳扁鵲法同是後吹耳條中葛言¶
　此云刺鼻故别為一法¶
又方¶
　右令二人以衣壅口吹其兩耳極則易入可以筒吹¶
　之並捧其肩上側身遠之莫臨死人上¶
<pb:KR3e0078_WYG_099-39a>¶
又方¶
　右以葱葉刺耳耳中鼻中血出者莫怪無血難治有¶
　血是候時當捧兩手忽放之須臾死人目當舉手撈¶
　人言痛乃止又男刺左鼻女刺右鼻中令入七八寸¶
　餘大效小兒量度之亦治自縊死此與扁鵲方同¶
又方¶
　右以綿漬好酒中須臾置死人鼻中手按令汁入鼻¶
　中并持其手足莫令驚¶
<pb:KR3e0078_WYG_099-39b>¶
又方¶
　右視其上唇裏弦有兒如黍米大以針決去之¶
又方¶
　右以小便灌其面數迴即能語此扁鵲法也¶
又方¶
　右末皂莢如大豆吹其兩鼻中𡁲則氣通矣¶
又方¶
　右割雄鷄頸取血以塗其面乾復塗并以灰營死人¶
<pb:KR3e0078_WYG_099-40a>¶
　一周¶
又方　以管吹下部令數人互吹之氣通則活¶
千金治卒忤方　此病即今人所謂中惡者與卒死鬼¶
　擊亦相類為治皆㕘取而用之¶
　右鹽八合以水三升煮取一升半二服得吐即愈備¶
　急方云治鬼擊若小便不通筆頭七枚燒作灰末和¶
　服之即通¶
聖惠桃奴散　治小兒中惡心腹堅脹疼痛顔色青黑¶
<pb:KR3e0078_WYG_099-40b>¶
　大便不通¶
　　桃奴(五/枚)甘草(一分炙/㣲赤剉)麝香(細研/一錢)杏仁(二十枚湯浸/去皮尖雙仁)¶
　　(麩炒/㣲黄)桔梗(去蘆/頭)赤芍藥　黄芩　柴胡(去/苗)川升麻¶
　　　川大黄(剉㣲/炒)鬼白(去毛各/半兩)¶
　右件藥𢷬麤羅為散每服一錢以水一小盞煎至五¶
　分去滓不計時候温服以利為度量兒大小以意加¶
　減¶
聖惠鬼箭羽散　治小兒中惡心堅强卒痛欲困¶
<pb:KR3e0078_WYG_099-41a>¶
　　鬼箭羽　真珠(末各/一分)羚羊角(屑/)桔梗(去蘆/頭)川朴硝¶
　　　川升麻　赤芍藥　柴胡(去/苗)黄芩(各半/兩)桃仁(十/枚)¶
　　(湯浸去皮尖雙/仁䴸炒㣲黄)川大黄(一兩剉/㣲炒)¶
　右製服法同前¶
聖惠雄黄丸　治小兒中惡心痛辟除邪氣¶
　　雄黄(細/研)真珠(末各/半兩)麝香　牛黄(各細研/一錢)巴豆(二十/粒去)¶
　　(皮膜心研紙/裹壓出油)¶
　右件藥都研令匀入棗瓤及鍊蜜和圓如粟米大每¶
<pb:KR3e0078_WYG_099-41b>¶
　服以薄荷湯下三丸量兒大小加減服之¶
嬰孺鬼箭羽湯　治小兒中惡心腹堅强卒痛欲困¶
　　鬼箭羽(三/分)朱砂(一/分)羚羊角(屑/)桔梗　鬼白　朴硝¶
　　(湯成下/各半分)升麻　芍藥　柴胡(各五/分)黄芩(六/分)　黄(八/分)¶
　　桃仁(四十九箇/炒去皮尖)¶
　右以水四升煮一升二合二嵗兒為四分更量兒大¶
　小與服之¶
葛氏肘後灸法以繩圍其死人肘腕男左女右畢伸繩¶
<pb:KR3e0078_WYG_099-42a>¶
從背上大椎度以下又從此灸横行各半繩此法三灸¶
各三即起又令爪其病人人中取醒不起者捲其手灸¶
下文頭隨年壯又灸鼻中三壯也又灸頤下宛宛中名¶
承漿穴十壯大效又灸兩足大指爪甲聚毛中七壯此¶
華陀法一云三七壯又灸臍中百壯也¶
　　　卒死¶
巢氏云小兒卒死者是三虛而遇賊風故無病倉卒而¶
死也三虛者乗年之衰一也逢月之空二也失時之和¶
<pb:KR3e0078_WYG_099-42b>¶
三也有人因此三虚復為賊風所傷使陰氣偏竭于内¶
陽氣阻隔于外而氣壅閉陰陽不通故暴絶而死也若¶
腑臟未竭良久乃蘇亦有兼挾鬼神氣者皆須邪退乃¶
生也凡中客忤及中惡卒死而邪氣不盡停蓄心腹久¶
乃發動多變成疰也¶
茅先生卒死候眼合嚌齒遍身如綿軟面青黑口瘡冷¶
此候因本生下而遍身熱或因有驚患醫人一向退熱¶
不曽下得驚積及妳積遂積聚被邪氣至此¶
<pb:KR3e0078_WYG_099-43a>¶
　右前件三箇候都來一般只是要辨元初受患根源¶
　治之急下奪命散與吐下風延　醒後便下匀氣散¶
　　二服補除後下硃砂膏　鎮心丸　與服如有伏¶
　熱來時即下大附散與調理二三日安樂　前件三¶
　箇形候只是此一般調理上件疾見鵶聲上啼偏搐¶
　汗如珠不得睡眼障淚出死候不治¶
金匱要畧治小兒卒死而吐利不知是何病方¶
　右以馬屎一圓絞取汁灌之無濕者水煮乾者取汁¶
<pb:KR3e0078_WYG_099-43b>¶
葛氏肘後救卒死而壯熱者¶
　右用礬石半斤水一升半煮消以漬脚令沒踝¶
又方救卒死而目閉者¶
　右用騎牛臨面𢷬薤汁灌之耳中¶
又方救卒死而四肢不収屎便者¶
　右取牛洞一升温酒灌口中　者稀糞也¶
千金卒死無脈無他形候陰陽俱竭故也¶
　右用牽牛臨鼻上二百息牛䑛必差牛不肯䑛著鹽¶
<pb:KR3e0078_WYG_099-44a>¶
　汁塗面上即牛肯䑛¶
又方¶
　右炙熨斗熨兩脇下(備急方云/又治口厥)¶
治魘死不自覺者方¶
　右用慎燈火勿令人手動牽牛臨其上即覺若卒不¶
　能語取東門上雞頭末之以酒服¶
治卒魘死方¶
　右搗韭汁灌鼻孔中劇者灌兩耳(張仲景云/灌口中)¶
<pb:KR3e0078_WYG_099-44b>¶
治鬼魘不悟方¶
　右末伏龍肝吹鼻中¶
又方¶
　右末皂莢如大豆許吹鼻中嚏則氣通起死人(集騐/方云)¶
　(治中/惡)¶
聖惠治小兒卒死方¶
　右取女青末半錢用牛乳汁調治之¶
又方¶
<pb:KR3e0078_WYG_099-45a>¶
　右燒野豬糞水解取汁服之¶
又方¶
　右以苦參醋煑汁少許内口中即蘇水煮亦得又酒¶
　煮爛棺木板取汁服少許¶
又方¶
　右煎鹽湯令極鹹以物拗口開灌之令入腹即活¶
又方¶
　以熱湯和灰厚擁身上逡巡即蘇¶
<pb:KR3e0078_WYG_099-45b>¶
嬰孺治小兒不知所病便死絶方¶
　右取雄雞冠臨兒口上割血滴入口下即活¶
肘後炙法　卒死而四肢不収屎便者炙心下一寸臍¶
　上三寸臍下四寸各一百壯兒小者隨年¶
千金治卒死　針間使各百餘息¶
又炙鼻下人中一名鬼客㕔(肘後方云/又治尸厥)¶
　　　鬼持¶
巢氏云小兒神氣軟弱精爽㣲羸而神魂被鬼所持錄¶
<pb:KR3e0078_WYG_099-46a>¶
其狀不覺有餘疾直爾痿黄多大啼喚口氣常臭是也¶
　嬰童寶鑑小兒鬼持歌云小兒氣弱命中衰魂魄多¶
應被鬼持其候痿黄多哭地不須用藥可求師鬼氣歌¶
云鬼氣皮膚裏相𫝊臟腑間腫虛如水病瘈瘲似驚癎¶
熱發渾身澀心攣痛所攅小兒還有此服藥急須看¶
圖經治鬼持方¶
　右用虎睛爪并指骨毛以繫小兒臂上辟惡鬼¶
外臺深師五邪丸　療邪狂鬼魅妄言狂走恍惚不識¶
<pb:KR3e0078_WYG_099-46b>¶
　人此為鬼忤當得殺鬼丸方¶
　　丹砂　雄黄(各别/研)龍骨　馬目毒公　鬼箭(各五/兩)¶
　　鬼白(二/兩)赤小豆(三/兩)芫青(一/枚)桃仁(百枚去皮/尖熬别研)¶
　右九味𢷬下篩細絹篩合諸藥拌令匀調後内蠟和¶
　之大如彈丸絳囊盛之繫臂男左女右小兒繫頭合¶
　藥勿令婦人鷄犬見之所服蜜和丸如　梧子大一¶
　服三丸日三丸日三服忌五辛生血物¶
　　　疰病　(尸/)¶
<pb:KR3e0078_WYG_099-47a>¶
巢氏云疰之言住也謂其風邪鬼氣留人身内也人無¶
問大小若血氣虚衰則陰陽失守風邪鬼氣因而客之¶
留住肌肉之間連滯腑臟之内或皮膚掣動遊易無常¶
或心腹刺痛或體熱皮腫沉滯至死死又疰易傍人故¶
為疰也小兒不能觸冐風邪多因乳母解脫之時不避¶
温凉暑濕或抱持出入早晚其神魂軟弱而為鬼氣所¶
傷故病也¶
千金治小兒疰方¶
<pb:KR3e0078_WYG_099-47b>¶
　右用竈中灰鹽等分相和熬熨之¶
千金大乙備急散　主卒中惡客忤五尸入腹鬼刺鬼¶
　痱及中蠱疰吐血下血及心腹卒痛腹滿傷寒陰毒¶
　病六七日方¶
　　雄黄　芫青　桂心(各二/兩)丹砂　蜀椒(各一/兩)藜蘆¶
　　巴豆(各一/分)附子(炮裂去皮/臍五分)野葛(三/分)¶
　右九味巴豆别治如脂餘合治下篩以巴豆合和更¶
　搗令匀調以銅器中蜜貯之勿泄有急疾水服(膈上/吐在)¶
<pb:KR3e0078_WYG_099-48a>¶
　(膈下利在四肢當汗出此之所為如一字字可加至/半錢七老小半之病在頭當鼻衂在湯淚雪手下皆)¶
　(愈祕之非/賢不傳)¶
千金治疰病相染易及霍亂中惡小兒客忤長病方¶
　　&KR0425;肝(一/具)雄黄　莽草　丹砂　鬼白　犀角　巴¶
　　豆(各一/兩)麝香(二/分)大黄　牛黄(各一/兩)蜈蚣(一/條)¶
　右十一味末之蜜圓空腹服如麻子大二丸加至三¶
　丸以知為度¶
　　　尸疰¶
<pb:KR3e0078_WYG_099-48b>¶
巢氏云尸疰者是五尸之中一尸疰也人無問小大腹¶
内皆有尸蟲尸蟲為性忌惡多接引外邪共為患害小¶
兒血氣衰弱者精神亦羸故尸疰因而為病其狀沉黑¶
不的知病之處或寒熱淋漓涉引嵗月遂至於死死又¶
疰易傍人故名之為尸疰也　張渙論小兒亦有疰病¶
與大人所病無異久後疰易傍人𫝊染骨肉如尸疰蠱¶
毒之類是也　張仲景治大人小兒飛尸走馬湯方¶
　　巴豆(去心/皮熬)杏仁(去皮尖/各二枚)¶
<pb:KR3e0078_WYG_099-49a>¶
　右二味取綿纒槌令極碎投熱湯二合捻取白汁服¶
　之須臾差未差更一服老小量之通療鬼擊有尸疰¶
　者常蓄此藥用騐忌野豬肉蘆笋備急同¶
聖惠木香散　治小兒尸疰心腹滿脹疼痛不可忍¶
　　木香　鬼箭羽　桔梗(去蘆/頭)當歸(剉㣲/炒)紫蘇莖葉¶
　　(各半/兩)檳榔(三/分)¶
　右件藥搗羅為粗散毎服一錢以水一小盞入生薑¶
　少許煎至五分去滓不計時候温服更量兒大小加¶
<pb:KR3e0078_WYG_099-49b>¶
　減服之¶
犀角散　治小兒尸疰心中惡諸病皆主之¶
　　犀角(屑/)川升麻　木香　川大黄(剉碎/㣲炒)桑根白皮¶
　　(剉/)檳榔(各半/兩)麝香(一錢/細研)桃仁(二七枚湯浸去皮/尖雙仁䴸炒黄)¶
　右件藥搗細羅為散每服以温水調下半錢日四五¶
　服更量兒大小加減服之¶
張渙雌黄丹　治尸疰病¶
　　雌黄　雄黄(各細/研)川大黄(慢火/炮黑)鬼臼(去皮各/一兩)桃仁¶
<pb:KR3e0078_WYG_099-50a>¶
　　(三十箇湯浸/去皮尖研)白頭翁(半兩已上並/為細末次用)麝香(一分/另研)巴豆¶
　　(十粒去/皮心膜)¶
　右件都研匀以羊脂五兩鎔和諸藥成膏如黍米大¶
　三粒至五粒荆芥湯冷下量兒大小加減¶
立效湯¶
　　川大黄(炮/剉)乾桃柳葉(洗焙乾/各一兩)梔子仁　赤芍藥(各/半)¶
　　(兩/)已上搗羅為細末次用　朱砂(細研水/飛一兩)麝香¶
　　雄黄(别研各/一分)¶
<pb:KR3e0078_WYG_099-50b>¶
　右件都拌匀每服一錢蜜湯調下量兒大小加減¶
　　　蠱疰¶
巢氏云人聚蛇蟲雜類以器皿盛之令相噉食餘一存¶
者即名為蠱能變化或隨飲食入腹食人五臟小兒有¶
中者病狀與大人老兒無異則心腹刺痛懊悶急者即¶
死緩者渉歴嵗月漸深羸困食心藏盡利血心藏爛乃¶
至死死又疰易傍人故為蠱疰也¶
外臺范汪療大人小兒蠱疰百病(癥/瘕)積聚痠削骨肉大¶
<pb:KR3e0078_WYG_099-51a>¶
小便不利卒忤遇惡風臚脹腹滿淋水轉相注殫門盡¶
戸延及男女外孫醫所不能療更生十七物紫參丸方¶
　　紫參　人參　半夏(湯/洗)藜蘆　代赭石　桔梗¶
　　白薇　肉蓯蓉(各三/分)石膏　大黄　牡蠣熬　丹¶
　　參(各一/分)蝦䗫(燒/灰)烏頭(炮各/四分)狼毒(七/分)附子(炮伍/分)巴豆¶
　　(七十枚去/心皮熬)¶
　右件藥𢷬篩蜜和為丸以飲下如小豆一丸日三服¶
　老小以意減之蜂蠆所螫以塗其上神良忌豬羊肉¶
<pb:KR3e0078_WYG_099-51b>¶
　冷水一方無蝦蟆有乾薑四分¶
聖惠羚羊角散　治小兒中蠱腹内堅如石面目青黄¶
　小便淋&KR0377;變易無常¶
　　羖羊角(屑/)蘘荷(各一/兩)梔子仁(七/枚)赤芍藥　牡丹皮¶
　　　黄連(去鬚各/一分)犀角(屑半/兩)¶
　右件藥搗麤羅為散每服一錢以水一小盞煎至五¶
　分去滓温服日三四服更量兒大小加減¶
又方¶
<pb:KR3e0078_WYG_099-52a>¶
　　敗鼓皮(三分炙/令黄)苦參(剉/)蘘荷根(各一/兩)¶
　右件藥𢷬麤羅為散每服一錢以水一小盞煎至五¶
　分去滓温服日三四服更量兒大小加減服之¶
升麻散　治小兒初中蠱毒¶
　　川升麻　桔梗(去/蘆)&KR0797;&KR0803;根(各半/兩)¶
　右𢷬羅為麤散毎服一錢以水一小盞煎至五分去¶
　滓温服日四五服量兒大小加減¶
雄黄散　治小兒飛蠱狀如鬼氣者宜服¶
<pb:KR3e0078_WYG_099-52b>¶
　　雄黄　麝香(各細/研)犀角(末各/半兩)¶
　右件藥都研令匀每服以温水調下半錢一日四五¶
　服量兒大小加減¶
治小兒五種蠱毒悉主之方¶
　右搗馬兠鈴根細羅為散每服一錢以水一小盞煎¶
　五分去滓空腹頓服當時隨吐蠱出未快吐即再服¶
又方¶
　右用敗鼓皮一片燒灰細研為粉空心以粥飲調服¶
<pb:KR3e0078_WYG_099-53a>¶
　一錢病人須臾當呼蠱王姓名病便愈¶
又方¶
　右用薺苨一兩𢷬羅為末以粥飲調下一錢甚效量¶
　兒大小加減服之¶
治水兒畏忌中蠱欲死方¶
　右用甘草半兩生剉以水一中盞煎至五分去滓分¶
　為二服當吐蠱出若平生預防蠱者宜熟炙甘草煮¶
　汁服之即内消不吐神效¶
<pb:KR3e0078_WYG_099-53b>¶
治小兒中蠱毒令腹内堅痛面目青黄淋露骨立病變¶
無常方¶
　右用桃株寄生貳兩𢷬細羅為散如茶㸃服之日四¶
　五服¶
又方¶
　右用麝香半錢細研空腹以温水調服即吐出蠱毒¶
　未效再服¶
治小兒中蠱下血欲死方¶
<pb:KR3e0078_WYG_099-54a>¶
　右取生赤雌雞翅取血服之立效¶
又方¶
　右𢷬青藍汁頻頻與半合服¶
嬰孺雄黄丸　治小兒疰病諸蠱魅精氣入心入腹刺¶
　痛黄瘦骨立¶
　　雄黄　雌黄(各四/分)丹砂　野丈人　徐長卿(各三/分)¶
　　大黄(伍/分)　香　羚羊角(屑五/分)¶
　右為末以青羊脂和丸百日兒酒服黍大三丸日進¶
<pb:KR3e0078_WYG_099-54b>¶
　二服或豆大亦可¶
張渙雄麝散　専治蠱毒病¶
　　雄黄(水磨者/細研)麝香(别/研)羖羊角(屑/)赤芍藥　敗鼓皮¶
　　(炙黄各/一兩)馬兠鈴根　薺苨　鬼臼(去毛各半兩已/上除雄黄麝香)¶
　　(外𢷬羅/為細末)¶
　右件八味都一處拌匀研細每服半錢濃煎甘草湯¶
　調下食前¶
麝犀湯¶
<pb:KR3e0078_WYG_099-55a>¶
　　犀角屑　鬼箭　安息香　水磨雄黄(細研各/一兩)苦¶
　　參　牡丹皮(各半/兩)已上搗羅為細末次用　麝香¶
　　(半兩/細研)¶
　右件都拌匀每服一錢水一大盞煎至五分去滓放¶
　温時時服¶
　¶
　¶
　¶
<pb:KR3e0078_WYG_099-55b>¶
　¶
　¶
　¶
　¶
　¶
　¶
　¶
　證治凖繩卷九十九¶
