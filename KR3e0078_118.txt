# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:42.011641
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百十八
<pb:KR3e0078_WYG_118-1a>¶
欽定四庫全書¶
　證治凖繩卷一百十八¶
　　　　　　　　　　　　眀　王肯堂　撰¶
　外科¶
　　損傷門¶
　　　趺撲傷損¶
素問云人有所墜墮惡血留内腹中滿脹不得前後先¶
飲利藥此上傷厥陰之脉下傷少陰之絡刺足内踝之¶
<pb:KR3e0078_WYG_118-1b>¶
下然骨之前血脉出血刺足跗上動脉不已刺三毛上¶
各一痏見血則已左刺右右刺左善悲驚不樂刺如右¶
方(繆刺/論)　靈樞云有所墜墮惡血留内有所大怒氣上¶
而不行下積於脇下則傷肝又中風及有所擊仆若醉¶
入房汗出當風則傷脾又頭痛不可取於腧者有所擊¶
墮惡血在内若肉傷痛未已可側刺不可逺取之也(邪/氣)¶
(臟腑及/厥病篇)¶
　東垣醫學發明論曰夫從高墜下惡血留於内不分¶
<pb:KR3e0078_WYG_118-2a>¶
　十二經絡醫人俱作中風肝經留於脇下以中風療¶
　之血者皆肝之所主惡血必歸於肝不問何經之傷¶
　必留於脇下盖肝主血故也痛甚則必有自汗但人¶
　人有汗出皆屬風證諸風皆屬於肝木况敗血凝泣¶
　逆其所屬入於肝也從高墜下逆其上行之血氣非¶
　肝而何非傷寒無汗既曰汗必自風化之也故以破¶
　血行經為主也¶
靈樞又云身有所傷血出多反中風寒若有所墜墮四¶
<pb:KR3e0078_WYG_118-2b>¶
肢懈惰不收名曰體惰取小腹臍下三結交陽明太陰¶
也臍下三寸關元也(寒熱篇元三結交/者即關  穴是也)¶
　劉宗厚曰打撲金刃損傷是不因氣動而病生於外¶
　外受有形之物所傷乃血肉筋骨受病非如六滛七¶
　情為病有在氣在血之分也所以損傷一證專從血¶
　論但須分其有瘀血停積而亡血過多之證盖打撲¶
　墜墮皮不破而内損者必有瘀血若金刅傷皮出血¶
　或致亡血過多二者不可同法而治有瘀血者宜攻¶
<pb:KR3e0078_WYG_118-3a>¶
　利之若亡血者兼補而行之又察其所傷有上下輕¶
　重淺深之異經絡氣血多少之殊雖宜先逐瘀血通¶
　經絡和血止痛然後調氣養血補益胃氣無不効也¶
　頃見圍城中軍士被傷不問頭面手足胷背輕重醫¶
　者例以大黄等藥利之後大黄缺少甚者遂以巴豆¶
　代之以為不於初時瀉去毒氣後則多致危殆至於¶
　畧傷手指亦悉以藥利之殊不知大黄之藥惟與有¶
　瘀血者相宜其有亡血過多元氣胃氣虚弱之人不¶
<pb:KR3e0078_WYG_118-3b>¶
　可服也其巴豆大熱有毒止能破堅逐積用於此疾¶
　尤非切當所以有服下藥過後其脉愈見堅大醫者¶
　不察又以為瘀血未盡而後下之因而夭折人命可¶
　不慎歟¶
内經云肝脉搏堅而長色不青當病墮若搏因血在脇¶
下令人嘔逆　脉經云從高顛仆腹内有血脹滿其脉¶
堅強者生小弱者死¶
金匱云寸口脉浮微而澁然當亡血若汗出設不汗者¶
<pb:KR3e0078_WYG_118-4a>¶
其身有瘡被刀斧所傷亡血故也　脉經云金瘡血出¶
太多其脉虚細者主數實大者死　金瘡出血脉沈小¶
者生浮大者死　砍瘡出血一二石脉來大者二十日¶
死　砍刺出血不止者其脉止脉來大者七日死滑細¶
者生¶
　右破傷之脉若瘀血停積者堅強實則生虚細澀則¶
　死若亡血過多者虚細澀則生堅強實則死皆為脉¶
　病不相應故也¶
<pb:KR3e0078_WYG_118-4b>¶
戴院使云仆踣不知曰攧兩手相搏曰撲其為損一也¶
因攧撲而迷悶者酒調蘇合香丸灌之因攧撲而損傷¶
宜逐其惡血酒煎蘇木調蘇合香丸或雞鳴散或和氣¶
飲加大黄入醋少許煎或童便調黑神散不用童便用¶
蘇木煎酒調亦得攧撲傷疼酒調琥珀散極佳烏藥順¶
氣散亦可¶
大法固以血之瘀失分虚實而為補瀉亦當看損傷之¶
輕重輕者頓挫氣血凝滯作痛此當導氣行血而已重¶
<pb:KR3e0078_WYG_118-5a>¶
者傷筋折骨此當續筋接骨非調治三四月不得平復¶
更甚者氣血内停沮塞真氣不得行者必死急瀉其血¶
通其氣亦或有可治者焉　傷損論曰夫傷損必須求¶
其源看其病之輕重審其損之淺深凡人一身之間自¶
頂至足有斫傷打傷跌傷及諸刃傷者皆有之凡此數¶
證各有其説有當先表裏而後服損藥者為醫者當循¶
其理治之然醫者意也不知意者非良醫也或者稟性¶
愚昧不能觀其證之輕重明其損之淺深未經表裏通¶
<pb:KR3e0078_WYG_118-5b>¶
利先服損藥誤人多矣有因此痰涎上攻有因此大小¶
臓腑閉結差之毫釐繆以千里所謂醫不三世不服其¶
藥信哉　此論治損傷之大綱也然用藥固不可差而¶
整頓手法尤不可孟浪今以人之周身總三百六十五¶
骨節開列於後人身總有三百六十五骨節以一百六¶
十五字都關次之首自鈴骨之上為頭左右前後至轅¶
骨以四十九字共關七十二骨巔中為都顱骨者一(有/勢)¶
(微有髓/及有液)次顱為髏骨者一(有勢微/有髓)髏前為頂威骨者一¶
<pb:KR3e0078_WYG_118-6a>¶
(微有髓女/人無此骨)髏後為腦骨者一(有勢微/有髓)腦左為枕骨者一¶
(有勢/無液)枕就之中附下為天盖骨者一(下為肺/系之本)盖骨之後¶
為天柱骨者一(下屬脊/窳有髓)盖前為言骨者一(言上復合於/縷骨有勢無)¶
(髓/)言下為舌本骨者左右共二(有勢/無髓)髏前為𩕄骨者一¶
(無勢/無液)顖下為伏委骨者一(俚人訛為伏犀/骨是也無勢髓)伏委之下為¶
俊骨者一(附下即眉字之/分也無勢髓)眉上左為天顔骨者一(無勢/髓下)¶
(同/)眉上右為天貴骨者一(眉上直/目睛也)左睛之上為智宫骨¶
者一(無勢/髓)右睛之上為命門骨者一(兩睛之下/中為鼻)鼻之前¶
<pb:KR3e0078_WYG_118-6b>¶
為梁骨者一(無勢/髓)梁之左為顴骨者一(有勢無/髓下同)梁之左¶
為糺骨者一(顴糺之後/即耳之分)梁之端為嵩柱骨者一(無勢/髓)左¶
耳為司正骨者一(無勢/髓)右耳為納邪骨者一(同/上)正邪之¶
後為完骨者左右共二(無勢/無髓)正邪之上附内為嚏骨者¶
一(無勢/少液)嚏後之上為通骨者左右前後共四(有勢/少液)嚏上¶
為㗁骨者一(無勢/多液)其㗁後連屬為頷也左頷為乗骨者¶
一(有勢/多液)右頷為車骨者一(同/上)乗車之後為轅骨者左右¶
共二(有勢/有液)乗車上下出齒牙三十六事(無勢髓庸下就/一則不滿其數)¶
<pb:KR3e0078_WYG_118-7a>¶
復次鈴骨之下為膻中左右前後至蓧以四十字關九¶
十七骨轅骨之下左右為鈴骨者二(多/液)鈴中為會厭骨¶
者一(無勢/髓)鈴中之下為咽骨者左中及右共三(無/髓)咽下¶
為喉骨者左中及右共三(同/上)喉下為嚨骨者環次共十¶
事(同/上)嚨下之内為肺系骨者累累然共十二(無勢/髓)肺系¶
之後為谷骨者一(無/髓)谷下為&KR0008;道骨者左右共二(同/上)嚨¶
外次下為順骨者共八(少/液)順骨之端為順隱骨者共八¶
(同/上)順下之左為洞骨者一(女人/無此)順下之右為掤骨者一¶
<pb:KR3e0078_WYG_118-7b>¶
(女人/無此)洞掤之下中央為&KR1075;&KR0008;骨者一(無髓俚人/呼為鳩尾)鶻&KR0008;直¶
下為天樞骨者一(無/髓)鈴下之左右為缺盆骨者二(有勢/多液)¶
左缺盆前之下為下猒骨者一(無/髓)右缺盆前之下為分¶
饍骨者一(同/上)猒饍之後附下為倉骨者一(同/上)倉之下左¶
右為髎骨者共八(有勢/無液)髎下之左為胸骨者一(男子此/骨大者)¶
(好/勇)髎下之左右蕩骨者一(女子此骨/大則大夫)胷之下為烏骨者¶
一(男子此骨滿/者髪早白)蕩之下為臆骨者一(此骨高/多訛妄)鈴中之後¶
為脊窳骨者共二十二(上接天/柱有髓)脊窳次下為大動骨者¶
<pb:KR3e0078_WYG_118-8a>¶
一(上通天柱共/成二十四椎)大動之端為歸下骨者一(道家謂/之尾閭)歸下¶
之後為簒骨者一(此骨能/限精液)歸下之前蓧骨者一(此骨薄/者多處)¶
(貧/下)復次缺盆之下左右至襯以二十五字關六十骨(此/下)¶
(止分兩手臂至/十指之端衆骨)支其缺盆之後為傴甲骨者左右共二¶
(有勢/多液)傴甲之端為甲隱骨者左右共二(此骨長/則至賢)前支缺¶
盆為飛動骨左右共二(此骨短/病痱緩)次飛動之左為龍臑骨¶
者一(有勢無/髓無液)次飛動之右為虎衝骨者一(同/上)龍臑之下¶
為龍本骨者一虎衝之下為虎端骨者一(俱有勢/有髓)本端¶
<pb:KR3e0078_WYG_118-8b>¶
之下為腕也龍本上内為進賢骨者一(男子此骨/隆為名臣)虎端¶
上内為及爵骨者一(女人此骨/高為命婦)腕前左右為上力骨者¶
共八(有勢/多液)次上力為駐骨者左右共十(同/上)次駐骨為搦¶
骨者左右共十(同/上)次搦為助勢骨者左右共十(左助外/為爪右)¶
(助外/為甲)爪甲之下各有襯骨左右共十(無勢/無液)復次&KR1075;&KR0008;之¶
下左右前後至初步以五十一字關一百三十六骨此¶
下至兩乳下分左右自兩足心衆骨所㑹處也&KR1075;&KR0008;之¶
下為心蔽骨者一(無/髓)&KR1075;&KR0008;之左為脇骨者上下共十二¶
<pb:KR3e0078_WYG_118-9a>¶
(居小腸/之分也)左脇之端各有脇隱骨者分次亦十二(無/髓)脇骨¶
之下為季脇骨者共二(多/液)季脇之端為季隱骨者共二¶
(無/髓)&KR1075;&KR0008;之右為肋骨者共十二(處太陽/之分也)肋骨之下為䏚¶
肋骨者共二(各無隱骨/唯獸有之)右肋之端為肋隱骨者共十二¶
(無/髓)蓧骨之前為大横骨者一(有勢/少髓)横骨之前為白環骨¶
者共三(有勢/有液)白環之前為内輔骨者左右共二(有勢/有液)内¶
輔之後為骸闗骨者左右共二(同/上)骸關之下為揵骨者¶
左右共二(同/上)揵骨之下為髀樞骨者左右共二(有勢/有髓)髀¶
<pb:KR3e0078_WYG_118-9b>¶
樞下端為膝盖骨者左右共二(無勢/多液)膝盖左右各有俠¶
升骨者共二(有勢/多液)髀樞之下為䯒骨者左右共二(有勢/多髓)¶
䯒骨之外為外輔骨者左右共二(有勢/有液)䯒骨之下為立¶
骨者左右共二(同/上)立骨左右各有内外踝骨者共四(有/勢)¶
(少/液)踝骨之前各有下力骨者左右共十(有勢/多液)踝骨之後¶
各有京骨者左右共二(有勢/少液)下力之前各有釋欹之前¶
各有起仆骨者共十(有/勢)起仆之前各有平助骨者左右¶
共十(有/勢)平助之前各有襯甲骨者左右共十(無勢/少液)釋欹¶
<pb:KR3e0078_WYG_118-10a>¶
兩傍各有核骨者左右共二(有勢/多液)起仆之下各有初步¶
骨者左右共二(有勢無髓有液/女人則無此骨)凡此三百六十五骨也¶
天地相乗惟人至靈其女人則無頂威左洞右棚及初¶
步等五骨止有三百六十骨又男子女人一百九十骨¶
或隱或襯或無髓勢餘二百五十六骨並有髓液以蔵¶
諸筋以會諸脉谿谷相需而成身形謂之四大此骨度¶
之常也¶
頭目鼻耳傷凡腦骨傷破輕手撙捺平正若皮不破者¶
<pb:KR3e0078_WYG_118-10b>¶
用退腫膏敷貼若皮破肉損者先用封口藥掞之外以¶
散血膏貼之若皮破血流者用止血散掞之若腫痛者¶
用葛葉毛藤葉楓葉尾砍爛傅之不可見風着水恐成¶
破傷風　凡腦骨傷碎在硬處可治若傷太陽穴不可¶
治如在髪際須剪剃去髪看皮破不破依上用藥敷若¶
欲洗宜用熟油和藥水洗或和溫茶洗之　凡面目傷¶
青黑色用一紫散敷或紫金膏貼傷重者用補肉膏敷¶
貼　凡腦兩角及後枕或兩眉有傷可治眼睛傷瞳神¶
<pb:KR3e0078_WYG_118-11a>¶
不碎可治或眼胞傷紫黑色用一紫散敷貼或紫金膏¶
敷貼傷重者用補肉膏敷貼或頭頂心有損則難治¶
凡鼻兩孔傷凹者可治血出無妨鼻梁打撲跌磕凹陷¶
者用補肉膏敷貼若兩鼻孔跌磕傷開孔竅或刀斧傷¶
開孔竅用封口藥掞傷處外以散血膏貼之退腫　凡¶
耳斫跌打落或上脫下粘或下脱上粘内用封口藥掞¶
外用散血膏敷貼及耳後看脱落所向用鵝翎横夾定¶
却用竹夾子直上横縳定縛時要兩耳相對輕縳住¶
<pb:KR3e0078_WYG_118-11b>¶
舌唇口喉齒顋傷凡唇口刀斧斫磕跌墮等傷破皮傷¶
肉者先用桑白皮線縫合却以封口藥塗傅次以散血¶
膏敷貼牽住所封藥不令開落仍少言語　凡跌破唇¶
耳鼻而抜缺者即以封口藥掞外以散血膏敷貼若缺¶
唇缺耳先用麻藥塗之却以剪刀剪去外些皮即以絹¶
線縫合缺耳作二截縫合缺唇作三截縫合以雞子黄¶
油塗次以金毛狗脊毛薄摻些於上次以封口藥塗抹¶
之次日以茶輕洗就掞末一日換一次至八日剪去線¶
<pb:KR3e0078_WYG_118-12a>¶
又掞末　凡顋頰顴刀斧斫磕跌墮等傷破皮肉者用¶
封口藥填瘡口外以散血膏敷貼或跌磕損傷未破皮¶
肉者用補肉膏敷貼　凡刀斧斫磕跌破上唇而㧞缺¶
者用絹片一小條從腦後縛向前來縛合縫定次掞封¶
口藥外以散血膏敷貼如下唇整法却以絹片從下頦¶
兜縛及如前法整頓次掞末敷藥或無腫不須敷藥¶
凡偶含刀在口内戲耍誤割斷舌頭未全斷者用封口¶
藥傅一日換二三次藥七八日全安　凡兩臉涎囊被¶
<pb:KR3e0078_WYG_118-12b>¶
刀斧斫磕跌墮等傷傷開涎囊者用絹線縫合却以封¶
口藥塗敷外以散血膏敷貼七八日接住肉剪去線掞¶
封口藥　凡牙齒被人打跌砍磕去了牙齒者只用補¶
肌散摻及封口藥掞服破血藥止痛藥並用水煎藥服¶
不宜用酒煎藥須知此法乃大有功　凡牙齗跌磕斫¶
傷牙齒未動者用芙蓉膏末摻如齒動者用藜䔧根燒¶
存性為末常揩搽之即牢　凡割喉者用騎脚患人頭¶
項以絲線先縫内喉管却縫外頸皮用封口藥塗傅外¶
<pb:KR3e0078_WYG_118-13a>¶
以散血膏敷貼換藥或喉被人打歪以手揺正却以前¶
膏敷貼若結喉傷重輭喉斷不可治以湯與之得入腸¶
者可治若並出者不可治¶
頸骨肩脾脇肋傷凡高處跌墮頸骨摔進者用手巾一¶
條繩一條繫在枋上垂下來以手兜縛頦下繫於後腦¶
殺縛接繩頭却以瓦罌一箇五六寸高看捺入淺深斟¶
酌高低令患人端正坐於其罌上令伸脚坐定醫者用¶
手掣捺平正説話令不知覺以脚一踢踢去罌子如在¶
<pb:KR3e0078_WYG_118-13b>¶
左用手左邊掇出如在右用手右邊掇出却以接骨膏¶
定痛膏敷貼又一法令患人卧牀上以人擠其頭雙足¶
踏兩肩即出　凡左右兩肩骨跌墮失落其骨乂出在¶
前可用手巾繫手腕在胷前若出在後用手巾繫手腕¶
在背後若左出摺向右肱右出摺向左肱其骨即入接¶
左摸右鬢接右摸左髻却以定痛膏接骨膏傅之　凡¶
肩井骨及脇下有損不可束縛只捺令平正用補肉膏¶
接骨膏定痛膏敷貼兩肋骨亦然　凡肩脾骨出相度¶
<pb:KR3e0078_WYG_118-14a>¶
如何整用椅一箇令患人於椅後伸兩手於椅手圏住¶
及以輭衣被盛墊脇下使一人捉定兩人㧞伸却墜下¶
手腕又着曲着手腕按捺平正却以定痛膏接骨膏敷¶
貼絹片縛之¶
手傷手有四折骨六出臼凡手臂出臼此骨上段骨是¶
臼下段骨是杵四邊筋脉鎻定或出臼亦剉損筋所以¶
出臼此骨須拽手直一人拽須用手把定此間骨搦教¶
歸窠看骨出那邊用竹一片夾定一邊一邊不用夾須¶
<pb:KR3e0078_WYG_118-14b>¶
在屈直處夾纔服藥後不可放定或時又用拽屈拽直¶
此處筋多喫藥後若不屈直則恐成疾日後曲直不得¶
　肩脾上出臼只是手骨出臼歸下身骨出臼歸上或¶
出左或出右須用舂杵一枚矮櫈一箇令患者立櫈上¶
用杵撐在於出臼之處或低用物墊起杵長則墊櫈起¶
令一人把住手拽去櫈一人把住舂杵令一人助患人¶
放身從上坐落骨節已歸窠矣神効若不用小櫈則兩¶
小梯相對木棒穿從兩梯股中過用手把住木棒正稜¶
<pb:KR3e0078_WYG_118-15a>¶
在出臼腋下骨節蹉跌之處放身從上墜骨節自然歸¶
臼矣　凡手㬹手腕骨脱綳直拽出醫用手擡起手㬹¶
腕以患人本身膝頭墊定醫用手於頸項肩處按下其¶
骨還窠却用定痛膏接骨膏敷貼若手腕失落或在上¶
在下用手拽伸却使手撚住方可用前膏敷貼藥夾縛¶
若手㬹骨出用圓椅横翻向上醫用足踏住椅將病人¶
手在椅横内校曲入腕内以小書簿上下夾定平穩却¶
用前膏敷貼用絹布兜縛兜縛時要掌向上若手盤出¶
<pb:KR3e0078_WYG_118-15b>¶
臼不可牽伸用衣服向下承住用手撙按動揺挪令平¶
正却用前膏敷貼夾縛下用襯夾　凡手骨出向左則¶
醫以右手㧞入骨出向右則醫用左手㧞入一伸一縮¶
揺動二三次却用接骨膏定痛膏敷貼夾縛　凡手脚¶
骨只一邊斷則可治若兩手脚骨皆斷者不可治　凡¶
手足骨斷者中間一坐縛可帶𦂳兩頭放寛些庶氣血¶
流蔭若如截竹斷却要兩頭𦂳中間放寛些庶使氣血¶
聚斷處　若接縛手者前截放寛縛些使血散前去若¶
<pb:KR3e0078_WYG_118-16a>¶
按足者下截放寛些使氣血散下去　凡用盤出向下¶
將掌向上醫用手撙損動處將掌曲向外捺令平正用¶
前膏貼再用夾向背一片長下在手背外向面一片短¶
下在掌按處向小指一片長下在指曲處向大指一片¶
短下在高骨處三度縛之　凡兩手臂骨打斷者有碎¶
骨跌斷者則無碎骨此可辯之皆可用定痛膏接骨膏¶
敷貼之　凡手指跌撲刀斧打碎用雞子黄油潤次掞¶
封口藥末外以散血膏敷貼絹片縛定若跌撲咬傷者¶
<pb:KR3e0078_WYG_118-16b>¶
用澤蘭散傅之若有寒熱者用退熱散傅之寒熱退即¶
去之　凡手掌根出臼其骨交互相鎻或出臼則是剉¶
出鎻骨之外須是搦鎻骨下歸窠出或外則須搦入内¶
或入内則須搦出外方入窠臼共只用手拽斷則難入¶
窠十有七八成痼疾也宜接骨膏定痛膏敷貼夾縛四¶
折骨用杉皮竹片夾縛六出臼只宜以布帛包縛不可¶
用夾要時時轉動不可一時不動恐接直骨¶
胸腹傷凡胷前跌出骨不得入令患人靠實處醫人以¶
<pb:KR3e0078_WYG_118-17a>¶
兩脚踏患人兩脚以手從脇下過背外相乂抱住患人¶
背後以手於其肩掬起其胷䯙其骨自入却用定痛膏¶
接骨膏敷貼　凡胷䯙骨有拳槌傷外有腫内有痛外¶
用定痛膏敷貼内用破血藥利去瘀血次用消血草擂¶
酒服如刀傷先宜安骨定皮合口挪令平正却以封口¶
藥掞瘡口外以補肌散以雞子清調敷貼内服補損藥¶
活血丹之類　凡胷骨肋斷先用破血藥却用定痛膏¶
接骨膏敷貼皮破者用補肉膏敷貼　凡胷脇傷重血¶
<pb:KR3e0078_WYG_118-17b>¶
不通者用菉豆汁生薑和服一以壯力人在後擠住自¶
吐其血次用破血藥　肚上被傷肚皮俱破腸出在外¶
只腸全斷難醫傷破而不斷者皆可治療　凡腸出可¶
以病人手撘在醫人肩隨其左右收起以麻油潤瘡口¶
整入腹却以通關散吹鼻打噴嚏令腸自入用桑白皮¶
線向皮内縫合後以封口藥塗傷處外以補肌散以雞¶
子清調匀敷貼或散血膏更妙　線上以花乳石散敷¶
之　肚皮裂開者用麻縷為線或槌桑白為線亦用花¶
<pb:KR3e0078_WYG_118-18a>¶
乳石散敷線上須用從裏重縫肚皮不可縫外重皮留¶
外皮開用藥摻待生肉　若腸上有小損孔以燈火照¶
之腸中有氣射燈不可治　又一法腸出弔起病人手¶
用醋煎山豆根汁服一口至二口却以針於病人頸上¶
一刺其腸自入　凡肚皮傷破孔大肚腸與脂膏俱出¶
放入肉則用縫如孔小只有膏出用手擘去膏不用縫¶
此膏出者已無用了不可復入腹中反成禍患只須擘¶
去不妨此是閒肉但放心去之肚内被傷者專用利大¶
<pb:KR3e0078_WYG_118-18b>¶
小腸不可待秘恐成重患¶
腰臋股膝傷凡腰骨損斷用門一扇放地下一頭斜高¶
些令患人覆眠以手伸上搬住其門下用三人拽伸以¶
手按損處三時久却用定痛膏接骨膏敷貼病人渾身¶
動作一宿至來日患處無痛却可自便左右翻轉仍用¶
破血藥　凡臋股左右跌出骨者右入左左入右用脚¶
踏進撙捺平正用藥如跌入内令患人盤脚按其肩頭¶
醫用膝旅入雖大痛一時無妨整頓平正却用接骨膏¶
<pb:KR3e0078_WYG_118-19a>¶
定痛膏敷貼只宜仰卧不可翻卧大動後恐成損患¶
凡腰腿傷全用酒佐通氣血藥俱要加杜仲　凡胯骨¶
從臋上出者用二三人捉定腿㧞伸仍以脚捺送入却¶
用前等膏敷貼如在襠内出者則難治　凡脚骨傷甚¶
難整當臨時相度難泥一説　凡兩腿左右打跌骨斷¶
者以手法整其骨以手拽正上拽七分於前下拽五分¶
於後整定用接骨膏定痛膏敷貼以夾縛縛時先縛中¶
正後縛上下外用副夾若上下有腫痛無慮五日方可¶
<pb:KR3e0078_WYG_118-19b>¶
換藥　凡辯腿胯骨出内外者如不粘膝便是出向内¶
從内捺入平正如粘膝不能開便是出向外從外捺入¶
平正臨機應變　凡脚盤出臼令患人坐定醫人以脚¶
從腿上一踏一搬雙手一撙捺揺二三次却用接骨膏¶
定痛膏或理傷膏敷貼　凡膝盖損斷用手按捺進平¶
正後用前膏敷貼桑白皮夾縛作四截縛之其膝盖骨¶
跌剉開者可用竹篐篐定敷藥夾定要四截縛之膝盖¶
不開也若腫痛須用針刀去血却敷貼用夾　若或内¶
<pb:KR3e0078_WYG_118-20a>¶
外踝骨左右脚盤剉跌損傷用脚踏直拽正按捺平正¶
却敷貼前膏若膝頭骨跌出臼牽合不可太直不可太¶
曲直則不見其骨稜曲則亦然只可半直半曲以竹篐¶
篐住膝盖骨以繩縛之　凡骨節損折肘臂腰膝出臼¶
蹉跌須用法整頓歸元先用麻藥與服使不知痛然後¶
可用手法治之¶
脚傷脚有六臼四折骨凡脚板上交肘處出臼須用一¶
人拽去自用手摸其骨節或骨突出在内用手正從此¶
<pb:KR3e0078_WYG_118-20b>¶
骨頭拽歸外或骨出向外須用力拽歸内則歸窠若只¶
拽不用手整入窠内誤人成痼疾也宜接骨膏定痛膏¶
敷貼夾縳四折骨用正副夾縛束六出臼只宜以布帛¶
包縛不可夾之　凡脚膝出臼與手臂肘出臼同或出¶
内出外只用一邊夾縛定此處筋脉最多時時要曲直¶
不可定放又恐再出窠時時看顧不可踈慢宜接骨膏¶
定痛膏敷貼夾縛　凡脚大腿根出臼此處身上骨是¶
臼腿根是杵或出前或出後須用一人手把住患人身¶
<pb:KR3e0078_WYG_118-21a>¶
一人拽脚用手盡力搦歸窠矣或是剉開又可用輭綿¶
繩從脚縳倒弔起用手整骨節從上墜下自然歸窠却¶
用接骨膏定痛膏敷貼夾縛¶
背脊骨傷凡剉脊骨不可用手整頓須用輭繩從脚弔¶
起墜下身直其骨使自歸窠未直則未歸窠須要待其¶
骨直歸窠却用接骨膏或定痛膏或補肉膏敷以桑皮¶
一片放在藥上杉皮兩三片安在桑皮上用輭物纒夾¶
定莫令曲用藥治之　凡脚手骨被壓碎者須用麻藥¶
<pb:KR3e0078_WYG_118-21b>¶
與服或用刀刮開甚者用剪刀剪去骨鋒便不衝破肉¶
或有粉碎者去其骨免膿血之禍然後用大片桑皮以¶
補肉膏或定痛膏糊在桑皮上夾在骨肉上莫令差錯¶
三日一洗莫令臭穢用藥治之又切不可輕易自恃有¶
藥便割便剪便弄須要詳細審視當行則行尤宜仔細¶
或頭上有傷或打破或刀傷或壓碎骨用藥敷貼縛之¶
凡敷縛之際要於密屋無風之所勿使風入瘡口恐成¶
破傷風之患切記切記¶
<pb:KR3e0078_WYG_118-22a>¶
隂嚢隂門傷凡陰囊被人扯脱者用雞子黄油塗以金¶
毛狗脊毛薄攤於上次掞封口藥又用散血膏敷貼外¶
却用中葉金鎻匙紫金皮水煎服洗用紫蘇葉煎水洗¶
　凡隂囊處有青黑紫色腫者用補肉膏敷貼或用定¶
痛膏加赤芍草烏良薑肉桂各少許打和用韮葉砍爛¶
同藥貼如無韮葉葱葉亦可仍服利小便藥　凡婦人¶
腿骨出進陰門邊不可踏入用櫈一條以綿衣覆上令¶
患人於上卧醫以手拏患人脚用手一撙上在好脚邊¶
<pb:KR3e0078_WYG_118-22b>¶
上去其腿骨自入却用接骨膏定痛膏敷貼　凡下近¶
腿胯陰囊等處不用通藥但貼不令血蔭¶
筋骨傷凡斷筋損骨者先用手尋揣傷處整頓其筋骨¶
平正用接骨等膏敷貼用正副夾縛定正夾用杉皮去¶
外重皮約手指大排肉上以藥敷杉皮上藥上用副夾¶
用竹片去裏竹黄亦如指大踈排夾縛　凡骨碎斷或¶
未碎斷但皮破損肉者先用補肌散填滿瘡口次用散¶
血膏敷貼如骨折要接骨膏敷貼夾縳或皮破骨斷者¶
<pb:KR3e0078_WYG_118-23a>¶
用補肉膏敷貼　凡骨斷皮破者不用酒煎藥或損在¶
内破皮肉者可加童便在破血藥内和服若骨斷皮不¶
破可全用酒煎損藥服之若只損傷骨未折肉未破者¶
用消腫膏或定痛膏　凡皮破骨出差臼㧞伸不入撙¶
捺皮相近三分用快刀割開些捺入骨不須割肉肉自¶
破了可以入骨骨入後用補肉膏敷貼瘡四傍腫處留¶
瘡口用補肌散填之皮肉不破用接骨膏定痛膏敷貼¶
若破者必有血出用力整時最要快便　凡皮裏有碎¶
<pb:KR3e0078_WYG_118-23b>¶
骨只用定痛膏接骨膏敷貼夾縛十分傷害自然爛開¶
肉其骨碎必自出然後摻補肌散外以補肉膏敷貼¶
凡骨碎看本處平正如何大抵骨低是不曾損左右骨¶
高骨定損了如折骨要㧞伸捺平正用藥敷貼以正副¶
夾束縛勿令轉動使損處堅固如出臼曲處要時時曲¶
轉使活處不強　凡敷貼用板子一片就板子上將蕉¶
葉或紙被攤接骨膏定痛膏在上移在損處皮内有碎¶
骨後來皮肉自爛先摻補肌散後敷補肉膏碎骨自出¶
<pb:KR3e0078_WYG_118-24a>¶
若破斷皮肉先以封口藥填塗用線縫合外用補肉膏¶
散血膏敷貼　凡平處骨斷骨碎皮不破者只用接骨¶
膏定痛膏敷貼夾縛若手足曲直等處及轉動處只宜¶
絹包縛令時數轉動不可夾縛如指骨碎斷止用苧蔴¶
夾縛腿上用苧蔴繩夾縛冬月熱缚夏月冷縛餘月温¶
縛　凡㧞伸捺正要羶絹輭物單正仍㧞伸當近在骨¶
損處不得前去一節骨上仍㧞伸相度左右骨各有正¶
斜㧞者　凡撙捺要手法快便要皮肉相執平正整㧞¶
<pb:KR3e0078_WYG_118-24b>¶
亦要相度難易或用三四人不可輕易　凡筋斷用楓¶
香以金沸草砍取汁調塗傅次用理傷膏敷貼¶
束縛敷貼用藥凡束縛春三日夏二日秋三日冬四日¶
縛處用藥水泡洗去舊藥不可驚動損處洗了仍用前¶
膏敷縛若縛束用杉木浸輭去麤皮竹片去黄用青共¶
削約手指大片用杉木皮為正夾竹片為副夾踈排周¶
匝以小繩三度縛縛時相度高下逺近使損處氣血相¶
續有𦂳有寛説見前二三日一次換藥敷直要縛一個¶
<pb:KR3e0078_WYG_118-25a>¶
月藥次以補損好膏貼之亦要以杉皮夾住令損處堅¶
固骨老方不夾之其杉皮貼肉上藥敷杉皮上紙被貼¶
藥上竹片夾紙被上縳之　凡腫是血作用熱藥水泡¶
洗次敷貼等草藥一時討不及者只用理傷膏貼最便¶
　凡用夾須攤藥於紙上平兩頭要帶薄撘頭撘得不¶
厚不礙肉平坦者無高低不均之患若四岸高低不均¶
此上便有空缺不著肉處即生疱切記之　凡敷貼接¶
骨等藥疼痛不止者可加乳香没藥楓香白芷肉桂南¶
<pb:KR3e0078_WYG_118-25b>¶
星獨活等味各量加些於藥中敷貼其肉温暖疼痛即¶
住刀斧傷者去肉桂南星獨活　凡換藥不可生換用¶
手巾打濕撘潤逐片取脱隨手盪洗換藥不可經停一¶
時恐生肉疱仍先攤藥隨即應手換之此大節病累遭¶
害切記之　凡傷重其初麻而不痛應㧞伸捺正或用¶
刀取開皮二三日後方知痛且先匀氣血　凡被杖打¶
痛腫而未破者先用稜針出血若破者不須出血只用¶
撒地金錢山薄荷生地黄地薄荷豬&KR0008;矃葉澤蘭葉血¶
<pb:KR3e0078_WYG_118-26a>¶
見愁搗敷貼若成杖瘡用黑膏藥白膏藥紅膏藥太乙¶
膏牛脂膏貼之　凡刀斧傷者看輕重用藥如輕者只¶
用補肌散掞重者宜用封口藥掞緊縛住如傷重者外¶
用散血膏敷貼¶
用藥訣打攧樹木壓或自高處攧下者此等傷皆驚動¶
四肢五臓必有惡血在内專怕惡心先用清心藥打血¶
藥及通大小腸藥次第先服臨服加童便小便入藥内¶
立効專用大小腸洗利恐作隘塞利害之甚清心藥加¶
<pb:KR3e0078_WYG_118-26b>¶
前方通利大小腸藥服之自然俱通無悶煩無惡血汚¶
心以次用止痛藥服之即止　攧樸傷刀石傷諸般傷¶
損至重者皆先服清心藥次服清小便三服去血藥或¶
被傷者血未結打從瘡口出或結在内用藥打入大腸¶
時即泄或被打被攧被木壓惡血未積者用藥打散四¶
肢或歸臓腑者或歸上膈者打從口中吐出或歸中膈¶
打入大腸泄出先用此急救次服止痛藥即二十五味¶
藥中加減用　凡藥皆憑湯使所使方先但用清心藥¶
<pb:KR3e0078_WYG_118-27a>¶
煎後用童便一盞同服或止痛重傷者則用薑湯燈心¶
湯調二十五味藥服之薄荷湯亦可　凡傷或刀傷及¶
損内臓腑恐作煩悶崩血之患如折骨者同薑酒服接¶
骨藥傅之如骨碎被重打重攧重木及石壓者皆用先¶
服湯使法並法用酒服如輕攧撲損傷則用薑湯調下¶
二十五味藥立効　凡打撲傷損折骨出臼者便宜用¶
何首烏散若發熱體實之人用疎風敗毒散若惡寒體¶
弱之人用五積交加散後用黄白紅黒四味末子補損¶
<pb:KR3e0078_WYG_118-27b>¶
丹活血丹等藥調治之　凡折骨出臼者不宜用下瘀¶
血之藥及通利大便之藥只宜踈風順氣匀血定痛補¶
損而已　凡打撲砍磕從高跌墮瘀血攻心不能言語¶
者用獨聖散及破血藥下去瘀血即能言語次宜臨證¶
詳治之　凡打撲跌墮傷於脇下瘀痛不可忍者先用¶
破血藥及獨聖散次以復元活血湯調理　凡打撲跌¶
墮損破皮肉紫黑色者先用破血藥次用獨聖散又次¶
用清上瘀血湯消下破血湯　凡打撲損傷嘔惡血汁¶
<pb:KR3e0078_WYG_118-28a>¶
者先用獨聖散次用百合散又次用生料四物湯加硬¶
骨牛乳根加減調理　凡打撲刀斧斫磕等傷破皮損¶
肉血出去多頭目眩暈者先用川當歸大川芎煎水服¶
次加白芍藥熟地黄續斷防風荆芥羌活獨活南星煎¶
水加童便和服則可不可用酒如血出少内有瘀血者¶
以生料四物湯一半加獨聖散一半煎水服未破皮肉¶
者上碗加酒和服　凡打撲刀斧斫磕等傷破傷風痛¶
不可忍牙關𦂳急角弓反張者用生南星防風等分為¶
<pb:KR3e0078_WYG_118-28b>¶
末米泔調塗患處又用熱酒童便各半調連進三服即¶
甦次用踈風敗毒散調治之　凡刀斧&KR2895;磕傷破陰囊¶
皮者先服獨聖散次服止痛藥如内有宿血者用破血¶
藥　凡刀斧傷破肚皮腸出者先用清心藥加童便和¶
服及用獨聖散次用止痛藥如血出過多先用當歸川¶
芎水煎服次加白芍藥熟地黄羌活獨活防風荆芥白¶
芷續斷水煎調乳香没藥末和服之　凡傷損藥中不¶
可缺乳香没藥此藥極能散血住痛　凡刀斧跌磕閃¶
<pb:KR3e0078_WYG_118-29a>¶
肭脱臼者初然不可便用自然銅久後方可用之折骨¶
者宜便用之若不折骨不碎骨則不可用修合諸損藥¶
皆要去之好用自然銅必用火煅方可服之然新出火¶
者其火毒與金毒相扇挾香熱藥毒雖有接骨之功其¶
燥散之禍甚於刀劒戒之　凡墮傷内有瘀血者必腹¶
脹滿而痛或胸脇滿也宜用破血藥清心藥及通利之¶
自然而愈痛不止者用獨聖散服之効驗如更不止用¶
止痛藥服之大効如神　凡金刃所傷從高跌墮皮肉¶
<pb:KR3e0078_WYG_118-29b>¶
破損出血過多此宜止疼無補為先宜當歸補血湯若¶
皮肉不破損者宜作瘀血停積治之先以獨聖散次以¶
破血藥隨證加減續後痛不止者用止痛藥調理若胷¶
膈疼痛用開心草雪裏開蘇木煎酒入童便和服即効¶
又方單用蘇木煎酒和童便服　凡治刀斧金刃打撲¶
從高跌墮皮肉破損而傷重者中間破處掞封口藥或¶
補肌散四邊用截血膏箍住使新血不來潮作此秘傳¶
之妙訣也　凡損傷妙在補氣血俗工不知惟要速効¶
<pb:KR3e0078_WYG_118-30a>¶
多用自然銅恐成痼疾也初傷只用蘇木活血黄連降¶
火白术和中童便煎服在下者可下瘀血但先須補托¶
在上者宜飲韮汁或和粥喫切不可飲冷水血見寒則¶
凝但一絲血入心即死　凡老人墮馬腰痛不可轉側¶
先用蘇木人參黄茋川芎當歸陳皮甘草煎服次以前¶
藥調下紅黑黄白四末子補損丹活血丹　凡杖打閃¶
肭疼痛皆滯血證宜破血藥下之痛不可忍則傷血故¶
也宜清心藥更不止用獨聖散大効　凡刀斧打撲斫¶
<pb:KR3e0078_WYG_118-30b>¶
磕跌斷血筒出如湧泉者此傷經也用封口藥掞以手¶
按實少時即止又止血散掞之亦可如腫痛搗葱炒熱¶
縛之　凡損大小便不通未可便服損藥盖損藥熱亦¶
用酒澀秘愈甚看患人虚實實者用破血藥加木通尚¶
未通加芒硝虚者以四物湯加枳殻麻仁桃仁滑腸之¶
類虛人不可下者四物湯加穿山甲　凡服損藥不可¶
喫冷物魚牛肉極冷尤不可喫若喫牛肉痛不可治又¶
瘟豬肉豬母肉尤不可喫切記之　凡損不可服草藥¶
<pb:KR3e0078_WYG_118-31a>¶
服之所生之骨必大不得入臼相兼君臣藥服則可要¶
加温補氣血藥同煎　凡損藥必熱能生氣血以接骨¶
也更忌用火炙如敷藥不効服藥亦不効　凡用敷貼¶
等草藥皆要臨時生採新鮮者用之有効如出逺路討¶
不便者可為末用研末不及生採者為勝如無草藥討¶
處就用君臣藥接縳之　凡損藥内用酒者不問紅白¶
只忌灰酒且重傷不可便用酒反承起氣作腹脹胷滿¶
切記切記如稍定却用酒水煎或湯浸酒　凡打傷在¶
<pb:KR3e0078_WYG_118-31b>¶
兩脇兩胷兩肚兩肋却用通氣通血清心藥又看病人¶
虛實不同虚者通藥須兼補藥放緩且用貼藥在前通¶
藥在後　凡用通藥反不通者後用順氣藥腹肚全無¶
膨脹而得安此為不干血作乃是氣閉不通如腹肚果¶
有血作一通便下亦須以順氣藥兼之庶胷膈肚腹不¶
致緊悶氣順後却用損藥　凡人醉卧跌牀下胛背疼¶
痛不可屈伸損藥不効服黑豆酒數日愈豆能下氣所¶
損輕也　凡小兒跌櫈角上止用蘿蔔子煎服愈亦順¶
<pb:KR3e0078_WYG_118-32a>¶
氣也　凡整作之法除頭腦上不可用藥水洗恐成破¶
傷風餘可加熟油同藥水避風洗之且與住痛整時先¶
用熟酒磨草烏服一二盞方整整時氣絶用蘇合香丸¶
須甦未甦以黑豆防風甘草黄連煎冷服或苡草擂水¶
服不可用鹽解之若吐加生薑汁¶
　右皆専科用藥之法人有虚實不可一律而施即如¶
　末條整時先服草烏酒整而氣絶灌以蘇合香丸走¶
　竄之劑未甦又以冷藥灌之若施之氣虚之人慘於¶
<pb:KR3e0078_WYG_118-32b>¶
　加刃矣惟薛氏法量證施治専於内補可以遵用見¶
　分證處治條學者宜審焉¶
十不治證攧撲損傷或被傷入於肺者縱未即死二七¶
難週　左脇下傷透内者　腸傷斷一半可醫全斷者¶
不可治　小腹下傷内者證候繁多者　脈不實重者¶
　老人左股壓碎者　傷破隂子者　血出盡者　肩¶
内耳後傷透於内者皆不必用藥¶
整骨麻藥¶
<pb:KR3e0078_WYG_118-33a>¶
　　草烏(三/錢)當歸　白芷(各二/錢半)¶
　右末每服伍分熱酒調下麻倒不知痛然後用手如¶
　法整理¶
草烏散　治傷骨節不歸窠者用此麻之然後下手整¶
　頓¶
　　白芷　川芎　木鼈子　豬牙皂角　烏藥　半¶
　　夏　紫金皮　杜當歸　川烏(各二/兩)舶上茴香¶
　　草烏(各一/兩)木香(半/兩)¶
<pb:KR3e0078_WYG_118-33b>¶
　右為細末諸骨碎骨折出臼者每服一錢好酒調下¶
　麻倒不知疼處或用刀割開或用剪去骨鋒者以手¶
　整頓骨筋歸元端正用夾板夾縛定然後醫治或箭¶
　鏃入骨不出亦可用此藥麻之或鐡鉗拽出或用鑿¶
　鑿開取出若人昏沉後用鹽湯或鹽水與服立醒¶
外治方藥初氏云凡攧傷皮破血出處疼不可忍乃風¶
寒所着宜用葱杵碎入鹽少許炒熱罨上其痛即住冷¶
則再溫之¶
<pb:KR3e0078_WYG_118-34a>¶
本事方云崔給事頃在澤潞與李抱真作判官李相方¶
以毬杖按毬子其将軍以杖各格乗勢不能止因傷李¶
相姆指并爪甲劈裂遽索金刀藥裹之强坐頻索酒飲¶
至數杯已過量而面色愈青忍痛不止有軍使者取葱¶
新折者入糖灰火煨熱剝皮劈開其間有涕取罨損傷¶
處仍多煨葱續續取熱者凡三易之靣色却赤斯須云¶
已不痛凡十數度易用熱葱并涕裹纒遂畢席笑語¶
治腦骨破及骨折葱白爛研和蜜浮封損處立瘥¶
<pb:KR3e0078_WYG_118-34b>¶
治殺傷氣偶未絶用葱白熱鍋炒熟徧傅傷處頃即再¶
易其痛自止但青葉亦可¶
定痛膏　治打撲傷損動筋折骨&KR2895;磕木石壓傷赤腫¶
疼痛¶
　　芙蓉葉(二/兩)紫金皮　獨活　南星(生/)白芷(各五/錢)¶
　右末加生採馬藍菜墨斗菜各一兩杵搗極爛和末¶
　一處用生葱汁老酒和炒暖傅¶
　若打撲跌磕壓傷骨肉痠疼有紫黑色未破皮肉者¶
<pb:KR3e0078_WYG_118-35a>¶
　加草烏肉桂良薑各三錢研末薑汁調温貼若紫黑¶
　色已退除良薑肉桂草烏薑汁却以薑汁茶青調温¶
　貼之¶
　若折骨出臼者加赤葛根皮寳塔草各二兩搗爛和¶
　前藥一處又用肥皂拾枚童便煮去皮弦子膜杵搗¶
　極爛入生薑汁少許生白麵壹兩砍爛和勻入前藥¶
　同杵搗匀用芭蕉葉托用前後正副夾須仔細整頓¶
　其骨𦂳縛看後上下腫痛消方可换藥腫痛未退不¶
<pb:KR3e0078_WYG_118-35b>¶
　可換藥¶
本治腕打傷筋損骨疼痛不可忍¶
　　生地(一斤/切)蔵𤓰薑糟(一/斤)生薑(四兩/切)¶
　右都炒令匀熱以布裹罨傷折處冷則易之曾有人¶
　傷折宜用生龜尋捕一龜将殺患人忽夢見龜告曰¶
　勿相害吾有竒方可療於夢中授此方神効¶
經驗方　治跌撲瘀血作痛或筋骨疼痛¶
　　黄檗(一/兩)半夏(五/錢)¶
<pb:KR3e0078_WYG_118-36a>¶
　右為末用薑汁調塗患處以紙貼之如乾薑汁潤之¶
　周日易之¶
消毒定痛散　治跌撲腫痛¶
　　無名異(炒/)木耳(炒/)大黄(炒各/五分)¶
　右為末蜜水調塗如内有瘀血砭去敷之若腐處更¶
　用當歸膏敷之尤好¶
截血膏　治刀斧斫磕等處能化血破瘀退腫止痛¶
　　天花粉(三/兩)薑黄　赤芍藥　白芷(各一/兩)¶
<pb:KR3e0078_WYG_118-36b>¶
　右末茶清調勻敷瘡口四邊若刀斧傷於頭面血不¶
　止者急用此末茶清調勻塗頸上周圍若傷手則塗¶
　臂周圍若傷足則塗腿上周圍若傷各處則塗瘡口¶
　周圍使截住其血不來潮作也¶
　金瘡着水肉翻花者用韮汁調此末傅瘡口四邊以¶
　火微炙之又用早稻烟熏之瘡口出水即愈如無水¶
　出即是風襲倍加天南星和敷¶
　若瘡口肉硬不消者此被風所襲也可加獨活用熱¶
<pb:KR3e0078_WYG_118-37a>¶
　酒調敷如又不消則風毒已深肌肉結實加紫金皮¶
　和敷有必消之理也¶
散血膏　治打撲傷損跌磕刀斧等傷及虎傷瘴豬牛¶
　咬傷¶
　　耳草葉(藤生藤上有棘葉如木綿葉又名/猪&KR0008;矃又名虎矃草又名獅子矃)澤蘭葉¶
　　(少/許)¶
　右各生採杵搗極爛冷敷縛刀斧斫磕等傷破皮損¶
　肉者先用羊毛餅貼次貼此膏瘡口四邊用截血膏¶
<pb:KR3e0078_WYG_118-37b>¶
　敷貼令血不來潮作一人跌破隂囊又一人跌㧞鼻¶
　孔二者俱先整理皮肉端正用此膏効驗一法不用¶
　羊毛餅只用金毛狗脊毛薄薄鋪些於患口上次掞¶
　封口藥再却以此膏貼効更速¶
羊毛餅法¶
　雞子清桐油各半打勻以羊毛薄捻作餅如紙様貼¶
　在患處上以散血膏或補肉膏敷貼¶
接補消腫膏　治證同前¶
<pb:KR3e0078_WYG_118-38a>¶
　　耳草葉　雪裏開　水坟葉　舃包葉　紫金皮¶
　右末以雞子清入桐油少許調匀敷貼¶
活血散　治打撲傷折手足¶
　右用菉豆粉新鐡銚内炒令紫色用熱酒同熱醋調¶
　令成膏傅貼損處用紙花盖貼將杉木一片或二片¶
　縛定其効如神¶
一赤散　治傷損傅藥後起疱者以稜針挑破摻末¶
　　大黄　赤石脂　石膏(煅各/等分)¶
<pb:KR3e0078_WYG_118-38b>¶
　右末摻之¶
一黄散　治打撲損傷痕紫黑有瘀血流注有熱者¶
　　大黄¶
　右末薑汁調温敷¶
一白散　治打撲傷痕紫黑有瘀血流注無熱者¶
　　半夏¶
　右末薑汁調敷¶
萬金膏　治癰疽發背諸般瘡癤從髙墜下打撲傷損¶
<pb:KR3e0078_WYG_118-39a>¶
　脚膝生瘡逺年臁瘡五般痔漏一切惡瘡並皆治之¶
　　龍骨　鼈甲　苦參　烏賊魚膏　黄蘗　黄芩¶
　　豬牙皂角　黄連　白芨　白歛　厚朴　木鼈¶
　　子仁　草烏　川芎　當歸(洗/焙)香白芷(各一/兩)沒藥¶
　　(另/研)乳香(另研各/半兩)槐枝　柳枝(各四寸長/二十一條)黄丹(一斤/半炒)¶
　　(過/)清油(四/斤)¶
　右除乳沒丹外将諸藥於油内慢火煎紫赤色去滓¶
　秤淨油三斤放鍋内下丹不住手攪令黑色滴入水¶
<pb:KR3e0078_WYG_118-39b>¶
　不散及不粘手下乳汲末再攪勻如硬入油些少以¶
　不粘手為度¶
洗藥荆葉散　治從髙墜下及一切傷折筋骨瘀血結¶
　聚疼痛¶
　　頑荆葉(一/兩)白芷　細辛(去/苖)蔓荆子　桂心　川芎¶
　　　丁香　防風(去/蘆)羗活(各半/兩)¶
　右作一服入鹽半匙連根葱伍莖漿水伍升煎取三¶
　升去滓通手淋洗痛處冷即再易避處洗之¶
<pb:KR3e0078_WYG_118-40a>¶
接骨接骨用好無名異叁兩為末丁乳檀沉木五香各¶
半錢重為末先燒鐡銚紅以五香三之一彈入銚内候¶
烟起則全下無名異待滚退火定後再上火炒熱又將¶
五香彈三之一彈入銚内候滚又退火如此者凡三次¶
訖出火毒即用骨碎補去毛約一斤與生薑等分搗爛¶
以碗覆之候發熱先約取五之一入小葱九莖連鬚去¶
蒂同入沙盆擂細取其汁調前無名異末二錢衝老酒¶
服之其查罨患處即愈如年老氣衰者再作一劑多飲¶
<pb:KR3e0078_WYG_118-40b>¶
酒力助之為妙¶
潔接骨丹敷貼藥¶
　　天南星　木鼈子(各四/兩)沒藥　乳香(各半/兩)官桂(一/兩)¶
　右為細末薑一片去皮爛研取自然汁入米醋少許¶
　白麵為糊同調攤紙上貼傷處以帛縛之用箆夾定¶
　麻索子纒¶
接骨丹　治折骨出臼無草藥討處用此方効¶
　　南星(生四/兩)木鼈子(三/兩)紫金皮　芙蓉葉　獨活¶
<pb:KR3e0078_WYG_118-41a>¶
　　白芷　官桂　松香　楓香(各一/兩)小麥麵(二/兩)乳香¶
　　沒藥(各五/錢)¶
　右末米醋生薑汁各少許入酒調匀攤油紙上夾縛¶
　冬月熱縛夏月温縛¶
世治攧撲筋斷骨折用粟米半升木鼈肉二拾箇半夏¶
半兩婦人髪一團葱白髪一小束同炒烟盡存性為末¶
熱醋調傅神効　治攧撲筋斷骨折用糯米一升皂角¶
切碎半升銅錢百箇同炒至半焦黑去銅錢為末用好¶
<pb:KR3e0078_WYG_118-41b>¶
酒調膏厚紙攤貼處神効¶
走馬散　治折傷接骨¶
　　栢葉　荷葉　皂角(俱生/用)骨碎補(去毛各/等分)¶
　右為末先將折傷處揣定令入元位以薑汁調藥如¶
　糊攤紙上貼骨斷處用杉木片夾定以繩縛之莫令¶
　轉動三五日後開看以温葱湯洗後再貼藥復夾七¶
　日如痛再加沒藥¶
乳香膏　治打撲傷損¶
<pb:KR3e0078_WYG_118-42a>¶
　　乳香　松香　楓香　五倍子　狗骨(煆各/一兩)鍋底¶
　　墨　小麥麵(各五/兩)¶
　右末用好酒調為糊様熱敷痛處不可敷破處若破¶
　爛者只用鳳尾草為末糝之¶
骨碎補罨閃折筋骨折傷取根搗碎煮黄米粥和之裹¶
傷處良¶
攧撲骨肉損醋搗肥皂爛厚罨之以帛縛之閃傷醋糟¶
平胃散相和罨之¶
<pb:KR3e0078_WYG_118-42b>¶
丹治攧傷骨折及血黯方用益元散㭍分人參湯調之¶
次用薑汁好醋二盞用獨子肥皂肆箇敲碎挼於薑汁¶
醋中調和以綿濾過去渣煎成膏藥貼徧身亦可¶
又方柑橘葉白酒糟杵細縛痛處或大段痛用火燒地¶
令紅用醋并米泔潑地上急鋪薦令患人薦上臥蒸出¶
汗内則服藥外則貼罨易安¶
續筋白膠香散　治皮破筋斷¶
　右用白膠香為末傅之又方金沸草根擂汁塗筋封¶
<pb:KR3e0078_WYG_118-43a>¶
　口便可相續止痛¶
治傷斷筋骨續筋方¶
　右取旋覆根搗汁滴瘡中仍用滓傅瘡上封之二七¶
　日即筋骨便續更不用易¶
消腫紫金皮散　治打撲傷損金刀箭簇傷處浮腫用¶
　此¶
　　紫金皮(醋/炒)南星　半夏　川當歸　黄檗(鹽/炒)草烏¶
　　(炮/)川烏(炮/)杜當歸　川芎　烏藥　破故紙　川¶
<pb:KR3e0078_WYG_118-43b>¶
　　白芷(鹽水/炒)劉寄奴　川牛膝　桑白皮(各等/分)¶
　右為細末生薑薄荷汁兼水調敷腫處或傷處皮熱¶
　甚加黄檗生地黄半兩有瘡口者勿封瘡口四邊傅¶
　之¶
本事治打撲傷損及一切腫癰未破令内消方¶
　　生地黄(研如/泥)木香(細/末)¶
　右以地黄膏隨腫大小攤於紙上摻木香末一層又¶
　再攤地黄膏貼腫上不過三五度即愈昔許元公入¶
<pb:KR3e0078_WYG_118-44a>¶
　京師赴省試過橋墜馬右臂臼脱路人語其僕曰急¶
　與挼入臼中若血漬臼則難治矣僕用其説許以昏¶
　迷不覺痛遂僦轎舁歸邸或曰非錄事巷田馬騎不¶
　能了此疾急召之至日已暮因秉燭視其面目尚可¶
　治乃施藥封此處至中夜方甦逹旦痛止去其封損¶
　處已白其青瘀乃移在臼上自是日日易之腫直至¶
　肩背以藥下之瀉黒血三升五日復常遂得赴試盖¶
　用此法云¶
<pb:KR3e0078_WYG_118-44b>¶
消腫膏　治胸脇跌墮打撲損傷腫痛或動筋折骨¶
　　芙蓉葉　紫金皮(各五/兩)白芷　當歸　骨碎補¶
　　獨活　何首烏　南星(各三/兩)橙橘葉　赤芍藥(各/二)¶
　　(兩/)石菖蒲　肉桂(各五/錢)¶
　右末以熱酒薑汁調乗熱縛腫用葱汁茶清調和温¶
　縛動筋折骨加山樟子葉毛銀藤皮及葉各伍兩同¶
　前為末酒調暖敷縛¶
芙蓉膏　治打撲傷損腫痛紫黑色久不退者¶
<pb:KR3e0078_WYG_118-45a>¶
　　紫金皮　南星(各一/兩)芙蓉葉(二/兩)獨活　白芷　赤¶
　　芍藥(各五/錢)¶
　右末生薑汁茶清調温貼縛¶
　傷損紫黑色久不退者加肉桂五錢¶
紫金膏　治赤腫焮熱者¶
　　芙蓉花葉(二兩白/花者佳)紫金皮(一/兩)¶
　右生採入生地黄同搗傅貼或為末以雞子清入蜜¶
　少許和匀調入生地黄砍爛和傅¶
<pb:KR3e0078_WYG_118-45b>¶
拯損膏　治諸傷損¶
　　天花粉　芙蓉葉　紫金皮　赤芍藥　南星¶
　　獨活　當歸　白芷(各一/兩)牡丹皮(三/錢)¶
　右末薑汁調熱傅貼疼痛甚者加乳香沒藥各少許¶
松葱膏　治傷損¶
　　松香　葱連根葉(炒/熱)¶
　右杵搗成膏炙熱縛傷處先以生薑砍爛炒熱罨少¶
　時次以此膏貼之退腫住痛¶
<pb:KR3e0078_WYG_118-46a>¶
退腫膏　治頭腦破傷損或跌破或刀斧傷處或被杖¶
　棒打破及别處傷¶
　　芙蓉葉　地薄荷　耳草葉　澤蘭葉　金桐葉¶
　　　赤牛膝　大黄(另研末/各等分)¶
　右砍爛傅貼傷處中間留孔出氣用澤蘭葉盪輭貼¶
　住冬月用芭蕉葉一日一换藥用茶洗傷處若傷處¶
　浮腫用小青葉搗傅後用凥池葉地薄荷搗傅後痛¶
　不住用葛根毛藤葉楓葉尾砍傅貼住痛¶
<pb:KR3e0078_WYG_118-46b>¶
治擦落耳鼻用髪入礶子鹽泥固濟煆過為末乗急以¶
所擦落耳鼻蘸灰綴定以輭絹縛定効江懷禪師為驢¶
所咬下鼻一僧用此綴之効¶
一紫散　治傷損眼胞青黑紫色腫痛¶
　　紫金皮(童便浸七/日曬乾)生地黄(各等/分)¶
　右砍爛茶清調匀傅貼餘處傷不用製¶
一綠散　治打撲眼胞赤腫疼痛¶
　　芙蓉葉　生地黄(各等/分)¶
<pb:KR3e0078_WYG_118-47a>¶
　右砍爛傅貼或為末雞子清調匀傅之¶
退熱散　治跌磕打傷惟大指中指傷命餘指無妨¶
　　山布𤓰根(多/)景天草　澤蘭葉　地薄荷　魚桐¶
　　根皮¶
　右搗爛冷縛傷處大退身上寒熱¶
澤蘭散　治跌撲咬傷及咬傷手指并刀斧傷¶
　　芙蓉葉　澤蘭葉　白佛桑葉　地薄荷　耳草¶
　　葉¶
<pb:KR3e0078_WYG_118-47b>¶
　右搗爛冷縛傷處留口通氣以七葉楊香葉或池黄¶
　黄葉熱茶輭貼住¶
負重擔肩破者剪猫兒頭上毛不語唾粘之¶
逺行脚打泡用調生麵糊貼過夜即乾不可擦破又法¶
用飯粘貼過夜以紙盖之次日平復神効¶
内服方藥¶
表脉浮𦂳證發熱惡寒體痛此挾有外邪宜發散　四¶
季傷損發散春五積散香蘇散夏香茹飲五苓散秋正¶
<pb:KR3e0078_WYG_118-48a>¶
氣散冬和觧散加減(以上諸方/並見傷寒)寒熱加柴胡前胡黄芩¶
頭痛加川芎白芷脚氣加白芷檳榔木香痰加南星半¶
夏烏梅氣喘加人參木香沉香寒加蒼术半夏陳皮¶
　右等分㕮咀葱白煎空心服¶
踈風敗毒散　治打撲諸損動筋折骨跌磕墮傷者¶
　　當歸　川芎　白芍藥　熟地黄　𦍑活　獨活¶
　　　桔梗　枳壳　柴胡　白芷　白茯苓　甘草¶
　　　紫蘇　陳皮　香附¶
<pb:KR3e0078_WYG_118-48b>¶
　右生薑生地黄煎入酒和服¶
加味交加散　治打撲傷損折骨出臼發熱惡寒體弱¶
　之人用此服之若體實之人宜踈風敗毒散¶
　　當歸　川芎　白芍藥　生地黄　蒼术　厚朴¶
　　　陳皮　半夏　白茯苓　𦍑活　獨活　桔梗¶
　　　枳殻　前胡　柴胡　乾薑　肉桂　甘草¶
　右生薑煎服如有熱除乾薑肉桂¶
𦍑活乳香湯　治跌撲傷損動筋折骨發熱體痛挾外¶
<pb:KR3e0078_WYG_118-49a>¶
　邪者¶
　　𦍑活　獨活　川芎　當歸　赤芍藥　防風¶
　　荆芥　丹皮　續斷　紅花　桃仁　陳皮¶
　右生地黄煎服　有熱加柴胡黄芩¶
裏肝脈搏堅而長脇下痛不可忍宜行瘀血　海藏云¶
若登高墮下重物撞打箭鏃刅傷心腹胷中停積鬱血¶
不散以上中下三焦分之别其部分上部易老犀角地¶
黄湯中部桃仁承氣湯下部抵當湯之類下之亦有以¶
<pb:KR3e0078_WYG_118-49b>¶
小便酒同煎治之　更有内加生地黄當歸煎者有大¶
黄者又法虚人不禁下者以四物湯加穿山甲煎服妙¶
亦有花蘂石散以童子小便煎或酒服之者此藥與前¶
寒藥正分隂陽不可不辨也若瘀血已去用復元通氣¶
散加當歸煎服亦可¶
仲景治馬墜及一切筋骨損傷¶
　　大黄(一兩切湯/浸或半兩)緋帛　亂髮(如雞子/大燒灰)敗蒲席(三/寸)久¶
　　用炊單布(一尺/燒灰)桃仁(四十九箇/去皮尖)甘草(如中指/節折挫)¶
<pb:KR3e0078_WYG_118-50a>¶
　右七味以童子小便量多少煎湯或内酒一大盞次¶
　下大黄去渣分温三服先剉敗蒲席半領煎湯浴以¶
　衣被覆斯須通利數行通後立瘥利後浴水赤勿怪¶
　即瘀血也¶
復元活血湯　治從髙墮下惡血流於脇下及疼痛不¶
　可忍者經云有所墮墜惡血留内有所大怒氣上而¶
　不行下損於脇則傷肝肝膽之經俱行於脇下經屬¶
　厥隂少陽宜以柴胡為引用為君以當歸活血脉又¶
<pb:KR3e0078_WYG_118-50b>¶
　急者痛也以甘草緩其急亦能生新血陽生隂長故¶
　也為臣穿山甲括蔞根桃仁紅花破血潤血為之佐¶
　大黄酒製以蕩滌敗血為之使氣味相合各有所歸¶
　痛自去矣¶
　　柴胡(五/錢)當歸　穿山甲(炮/)括蔞根(各三/錢)甘草　紅¶
　　花(各二/錢)桃仁(去皮尖/五十箇)大黄(酒浸/一兩)¶
　右件桃仁研爛餘藥剉如麻豆大每服一兩水二鍾¶
　酒半盞煎至七分去渣大温服食前以利為度得利¶
<pb:KR3e0078_WYG_118-51a>¶
　後痛或不盡服乳香神應散(方見後/腹痛條)¶
巴㦸湯(潔/古)治從髙墜下及打撲内損昏胃嗜卧不能飲¶
　食此謂血閉臟腑不通¶
　　巴㦸(去/心)大黄(各半/兩)當歸　地黄　芍藥　川芎(各/一)¶
　　(兩/)¶
　右為末水煎以利為度¶
當歸導滯散(東/垣)治打撲損傷落馬墜車瘀血大便不通¶
　紅腫青黯疼痛昏悶畜血内壅欲死¶
<pb:KR3e0078_WYG_118-51b>¶
　　大黄(一/兩)當歸(二錢/半)麝香(少/許)¶
　右三味除麝香别研外為極細末入麝香令匀毎服¶
　三錢熱酒一盞調下如前内瘀血去或骨節傷折疼¶
　痛不可忍以定痛接骨紫金丹治之¶
又導滯散　治重物壓傷或從髙墜下或吐血不能禁¶
　止或瘀血在内胸腹脹滿喘促氣短¶
　　當歸　大黄(各二/兩)¶
　右為細末毎服三錢不拘時温酒調服¶
<pb:KR3e0078_WYG_118-52a>¶
奪命散(濟/生)治刀刅所傷及從髙墜下木石壓損瘀血凝¶
　積心腹疼痛及大小便不通¶
　　水蛭(用石灰拌慢火炒/令乾黄色半兩)黑牽牛(二/兩)¶
　右末毎服二錢熱酒調下約行四五里再用熱酒調¶
　黑牽牛末二錢催之須下惡血成塊以盡為度¶
雞鳴散(三/因)治從髙墜下及木石所壓凡是傷損瘀血凝¶
　積氣絶欲死煩躁頭痛叫呼不得並以此藥利去瘀¶
　血治折傷神妙¶
<pb:KR3e0078_WYG_118-52b>¶
　　大黄(一兩/酒蒸)桃仁(二七粒/去皮尖)¶
　右研細酒一碗煎至六分去渣雞鳴時服次日取下¶
　瘀血即愈若覺氣絶不能言取藥不及急劈口開用¶
　熱小便灌之即愈¶
清上瘀血湯　治上膈被傷者¶
　　𦍑活　獨活　連翹　桔梗　枳殻　赤芍藥¶
　　當歸　梔子　黄芩　甘草　川芎　桃仁　紅¶
　　花　蘇木　大黄¶
<pb:KR3e0078_WYG_118-53a>¶
　右生地黄煎和老酒童便服¶
消下破血湯　治下膈被傷者¶
　　柴胡　川芎　大黄　赤芍藥　當歸　黄芩¶
　　五靈脂　桃仁　枳實　梔子　赤牛膝　木通¶
　　　澤蘭　紅花　蘇木¶
　右生地黄煎加老酒童便和服¶
大紫金皮散　治打撲傷折内損肺肝¶
　　紫金皮　降真香　補骨脂　無名異(燒紅酒/焠七次)川¶
<pb:KR3e0078_WYG_118-53b>¶
　　續斷　琥珀(另/研)牛膝(酒浸/一宿)桃仁(去皮/炒)當歸(酒/焙)蒲黄¶
　　(各一/兩)大黄(濕紙/裹煨)朴硝(另研各/一兩半)¶
　右為細末毎服二錢食前濃煎蘇木當歸酒調服¶
破血藥　治打撲墮馬從髙跌下皮肉不破者此瘀血¶
　停積内攻不能言語而或譫妄先宜攻利為先若皮¶
　破血流者宜作金瘡亾血過多治之¶
　　柴胡　黄芩　五靈脂　枳實　當歸　赤芍藥¶
　　　川芎　大黄　生地黄　朴硝　桃仁　紅花¶
<pb:KR3e0078_WYG_118-54a>¶
　　　蘇木¶
　右水煎入酒童便和服皮破血流者不用酒¶
羅氏花蕊石散　治一切金刅箭鏃傷及打撲傷損猫¶
　狗咬傷或至死血瘀傷處以藥摻之其血化為黄水¶
　再摻藥便活更不疼痛如内損血入臟腑煎童子小¶
　便入酒少許調一大盞服之立效若牛觝腸出不損¶
　者急内腸入用細絲或桑白皮為線縫合肚皮縫上¶
　摻藥血止立活如無桑白皮用生麻縷亦得並不得¶
<pb:KR3e0078_WYG_118-54b>¶
　封裹瘡口恐作膿血如瘡乾以津液潤之然後摻藥¶
　婦人産後敗血不盡血迷血暈惡血奔心胎死腹中¶
　胎衣不下至死者但心頭覺暖急以童子小便調一¶
　盞取下惡物如肝片終身不患血風血氣證若膈上¶
　有血化為黄水即時吐出或隨大便出¶
　　石硫黄(四/兩)花蕊石(二/兩)¶
　右二味相拌合匀先用紙筋和鹽泥固濟瓦礶子一¶
　個内可容藥候泥乾入藥在内再用泥封口候乾安¶
<pb:KR3e0078_WYG_118-55a>¶
　在四方磚上上書八卦五行字用炭一秤籠疊周匝¶
　自己午時從下着火漸漸上徹直至經宿火冷炭盡¶
　又放經宿礶冷取出細研以絹羅子羅極細磁盒盛¶
　之依法使用¶
破血消痛湯(東/垣)治乗馬損傷跌破脊骨惡血流下脇下¶
　甚痛苦楚不能轉側妨於飲食¶
　　𦍑活　防風　官桂(各一/錢)蘇木(一錢/半)柴胡　連翹¶
　　　當歸梢(各二/錢)麝香(少許/另研)水蛭(三錢炒去/烟盡另研)¶
<pb:KR3e0078_WYG_118-55b>¶
　右為麤末只一服酒二大盞水一盞水蛭麝香另研¶
　如泥餘藥煎至一大盞去火稍熱調二味服之兩服¶
　立愈¶
經治折傷用水蛭新瓦上焙乾為細末熱酒調下一錢¶
如食頃痛更一服痛止便将接骨藥封以物夾定直候¶
至好¶
世治從髙至下墜及打擊内傷神効麝香水蛭各一兩¶
剉碎炒烟出二件研為細末酒調二錢當下畜血未止¶
<pb:KR3e0078_WYG_118-56a>¶
冄服其効如神¶
衍自然銅有人飼折翅鴈後遂飛去今人打撲損傷研¶
極細末飛過用當歸没藥各半錢以酒調頻服仍以手¶
摩痛處¶
海治墜落車馬筋骨疼痛不止用𤣥胡索一兩搗羅為¶
散不計時服以豆淋酒調下二錢¶
本童便治卒血及心被打内有瘀血者煎服之一服一¶
升¶
<pb:KR3e0078_WYG_118-56b>¶
山攧撲傷損松節煎酒喫　攧撲傷重用生薑自然汁¶
四兩香油四兩打匀無灰酒熱調下¶
塞上方治墜傷損撲瘀血在内煩悶者用蒲黄末空心¶
熱酒調下三錢瘥¶
表裏二十五味藥　治攧撲損傷骨碎骨折筋斷刺痛¶
不問輕重並皆治之¶
　　香白芷　紫金皮　破故紙(各醋/炒)劉寄奴　川當¶
　　歸(鹽/炒)赤芍藥(米泔/浸)黒牽牛　川牛膝(茶水/浸)生地黄¶
<pb:KR3e0078_WYG_118-57a>¶
　　(鹽水/浸炒)川芎　乳香　沒藥　木通　自然銅(骨不/碎不)¶
　　(用臨好/時用)草烏(醋炒孕/婦不用)木香　川烏(火煨孕/婦不用)藿香¶
　　骨碎補　木賊　官桂　𦍑活　獨活(已上各/一兩)熟¶
　　地黄(鹽水/炒)杜牛膝(茶水炒/各半兩)　金刀傷挫臼者去自¶
　然銅骨碎骨折者用之然須於此方内去自然銅臨¶
　好時却入用之如早服以成他疾同研為末用蜜為¶
　丸如彈子大用黄丹為衣或被攧撲損傷金刀箭鏃¶
　不問輕重毎服一丸温酒磨化服或細嚼酒送下如¶
<pb:KR3e0078_WYG_118-57b>¶
　被刀傷全斷内損重者以薄荷湯或木瓜湯薑湯燈¶
　心湯皆可服病在上食後病在下食前在中者不拘¶
　時服　老人骨脈冷宜加當歸川芎川烏木香丁香¶
　人參半兩去白芍藥生地黄¶
沒藥降聖丹　治打撲傷損筋斷骨折攣急疼痛不能¶
　屈伸及榮衛虚弱外受風邪内傷經絡筋骨緩縱皮¶
　肉刺痛肩背拘急身體困怠四肢少力¶
　　没藥(另/研)當歸(酒洗/焙)白芍藥　骨碎補(爁去/毛)川烏頭¶
<pb:KR3e0078_WYG_118-58a>¶
　　(生去/皮臍)自然銅(火煆醋淬十二次研為/末水飛過焙各一兩)生地黄　川¶
　　芎(各一/兩半)¶
　右為細末以生薑自然汁與煉蜜和丸毎一兩作四¶
　丸毎服一丸搥碎用水酒各半鍾入蘇木少許煎至¶
　八分去蘇木空心服¶
清心清心藥　治打撲傷損折骨出臼刀斧砍磕等傷¶
　及肚皮傷破腸出者¶
　　牡丹皮　當歸　川芎　赤芍藥　生地黄　黄¶
<pb:KR3e0078_WYG_118-58b>¶
　　芩　黄連　連翹　梔子　桃仁　甘草¶
　右燈心草薄荷煎入童便和服¶
世治打撲墜損惡血攻心悶亂疼痛水仙散¶
　未展荷葉隂乾一味為末食前以童子熱小便一小¶
　盞調下三錢以利下惡物為度¶
聖治撲打墜損惡血攻心悶亂疼痛以大乾荷葉五斤¶
燒令烟盡細研食前以童子熱小便一小盞調三錢七¶
日三服¶
<pb:KR3e0078_WYG_118-59a>¶
止痛止痛藥　治打撲傷損折骨出臼金瘡破傷¶
　　當歸　牛膝　川芎　淮生苄　赤芍藥　白芷¶
　　　𦍑活　獨活　杜仲　續斷(各一/兩)肉桂　八角¶
　　茴香　乳香　沒藥(各五/錢)南木香　丁皮　沉香¶
　　　血竭(各二/錢半)¶
　右末老酒調服¶
散血定痛補損丹　治諸般傷損腫痛¶
　　當歸　川芎　赤芍藥　生苄　白芍藥　牛膝¶
<pb:KR3e0078_WYG_118-59b>¶
　　　續斷　白芷　杜仲(製/)骨碎補　五加皮　𦍑¶
　　活　獨活　南星(製/)防風(各一/兩半)官桂　乳香　沒¶
　　藥(各一/兩)南木香　丁皮　角茴(各五/錢)¶
　右末酒調服¶
定痛當歸散　治諸損腫痛¶
　　當歸　川芎　赤芍藥　白芍藥　熟苄　𦍑活¶
　　　獨活　牛膝　續斷　白芷　杜仲(各二/兩)川烏¶
　　(炮/)乳香　沒藥　肉桂(各一/兩)南木香　角茴　丁¶
<pb:KR3e0078_WYG_118-60a>¶
　　皮(各五/錢)¶
　右末酒調服¶
四草定痛湯　治打撲跌墮壓磕等傷腫痛¶
　　山薄荷　寳塔草　矮金屯葉　皺面藤葉¶
　右生採葉擂酒服根梗煎酒服¶
聖靈丹　治一切打撲損傷及傷折疼痛不可忍者並¶
　宜服之¶
　　乳香(五/錢)烏梅(去核/五個)白米(一/撮)蒿苣子(一大盞炒取/二兩八錢)¶
<pb:KR3e0078_WYG_118-60b>¶
　右為細末煉蜜和丸如彈子大毎服一丸細嚼熱酒¶
　吞下食後一伏時痛不止再服¶
活血順氣何首烏散　治打折筋骨初然便宜服此藥¶
　順氣踈風活血定痛¶
　　何首烏　當歸　赤芍藥　白芷　烏藥　枳殻¶
　　　防風　甘草　川芎　陳皮　香附　紫蘇¶
　　𦍑活　獨活　肉桂¶
　右薄荷生地黄煎入酒和服　疼痛甚者加乳香沒¶
<pb:KR3e0078_WYG_118-61a>¶
　藥¶
川芎散　治跌撲損傷疎利後用此藥調理¶
　　川芎　當歸　芍藥　黄茋(各一/錢半)青皮　烏藥¶
　　陳皮　熟地黄　乳香(另/研)茴香(各一/錢)¶
　右作一服水二鍾煎至一鍾不拘時服¶
本宣和中有一國醫忽承快行宣押就一佛刹醫内入¶
醫診視之已昏死矣問其從人皆不知病之由惶恐無¶
地良久有二三老内人至下轎環而泣之方得其實云¶
<pb:KR3e0078_WYG_118-61b>¶
因蹴鞦韆自空而下墜死醫者云打撲損傷自屬外科¶
欲申明又恐後時參差不測再視之微覺有氣忽憶藥¶
箧中有蘇合香丸急取半兩於火上焙去腦麝用酒半¶
升研化灌之至三更方呻吟五更下惡血數升調理數¶
日方瘥　先夫人之喪一守靈婦登髙取物墜下昏冒¶
不省人事予急令煎蘇木湯調蘇合香丸灌之明日已¶
平復矣¶
活血活血丹　治打撲傷損動筋折骨跌墮砍磕刀斧¶
<pb:KR3e0078_WYG_118-62a>¶
　等傷諸般風疾左癱右瘓手足頑麻婦人血風渾身¶
　疼痛冷痺一切損傷悉皆治之¶
　　青桑炭(一/斤)當歸　牛膝　川芎　赤芍藥　熟苄¶
　　　黑豆(酒/煮)何首烏　南星(製/)白芷　老松莭(燒/)¶
　　杜仲(製/)破故紙　𦍑活　獨活　蒼术(製/)防風¶
　　荆芥　骨碎補　桔梗　栗問　續斷(各四/兩)草烏¶
　　(醋煮/炒)川烏(炮/)肉桂　木鼈子(炒/)角茴　地龍(去/土)¶
　　白歛　白芨(煨/)細辛　降真香　檀香　松香¶
<pb:KR3e0078_WYG_118-62b>¶
　　楓香　五靈脂　京墨(煆/)血竭　乳香　沒藥(各/二)¶
　　(兩/)¶
　右末醋煮秫米粉糊為丸彈子大曬乾以生漆抹手¶
　上挪漆為衣隂乾却以布袋盛挂於風處經久不壞¶
　亦不失藥味毎服用當歸酒磨下　傷筋折骨加自¶
　然銅煆醋淬二兩若金刅出臼不可用之¶
大活血丸　治打撲傷損折骨碎筋瘀血腫痛癱瘓頑¶
　痺四肢痠疼一切痛風等證¶
<pb:KR3e0078_WYG_118-63a>¶
　　青桑炭(一/斤)栗問　骨碎補　南星(製/)白芍藥　牛¶
　　膝　川烏(炮/)黒豆(酒煮各一/兩六錢)自然銅　木鼈子(各/八)¶
　　(錢/)細辛(一/兩)降真香節　楓香(各三/錢)乳香　沒藥¶
　　血竭(各六/錢)¶
　右末醋煮秫米粉糊集衆手瘥為丸緩則發裂如彈¶
　子大候乾用生漆為衣久則不壞毎用一丸用無灰¶
　酒磨化服¶
黄末子　治證同前¶
<pb:KR3e0078_WYG_118-63b>¶
　　川烏(炮/)草烏(酒煮/炒)降真香　楓香　肉桂　松香¶
　　　薑黄　乳香　沒藥　細辛(各五/錢)當歸　赤芍¶
　　藥　𦍑活　獨活　川芎　蒲黄　白芷　五加¶
　　皮　桔梗　骨碎補　蒼术(醋/煮)何首烏　川牛膝¶
　　　片薑黄(各一/兩)¶
　右末酒調下欲好之際加自然銅製一兩只折骨者¶
　便可用之¶
白末子　治證同前¶
<pb:KR3e0078_WYG_118-64a>¶
　　白芷　南星(製/)白术　何首烏　桔梗　𦍑活¶
　　獨活　白芍藥　白楊皮　川芎　白茯苓　白¶
　　歛　當歸　薏苡仁(炒/)骨碎補　牛膝　續斷¶
　　川烏(炮/)細辛　肉桂　楓香　乳香　沒藥(各一/兩)¶
　右末酒調下欲好之際加自然銅製一兩只折骨者¶
　便可用之¶
紅末子　治證同前¶
　　獨活　何首烏　南星(製/)白芷　𦍑活　當歸¶
<pb:KR3e0078_WYG_118-64b>¶
　　骨碎補　蘇木　牛膝　赤芍藥　紅花　川芎¶
　　(各二/兩)細辛　川烏(製/)桔梗　楓香　降真香　血¶
　　竭　乳香　沒藥(各一/兩)¶
　右末酒調下欲好之際加自然銅製一兩只折骨者¶
　便可用之¶
黑末子　治證同前¶
　　雄雞毛(燒/)桑炭　老松節(燒存/性)嫩松心　側伯葉¶
　　(醋煮各/四兩)當歸　牛膝　何首烏　黑豆(製/)南星(製/)¶
<pb:KR3e0078_WYG_118-65a>¶
　　　骨碎補　熟地黄　𦍑活　獨活　赤芍藥¶
　　川芎　白芷(各二/兩)細辛　肉桂　川烏(炮/)　草烏¶
　　(製/)木鼈子　南木香　五靈脂　降真香　乳香¶
　　　沒藥　楓香(各一/兩)百草霜(五/錢)¶
　右末熱酒調下欲好之際加自然銅製一兩只折骨¶
　者便可用之¶
牡丹皮散　治跌撲閃剉傷損滯血疼痛¶
　　牡丹皮　當歸　骨碎補　紅花(酒/浸)續斷　乳香¶
<pb:KR3e0078_WYG_118-65b>¶
　　　沒藥　桃仁　川芎　赤芍藥　生地黄¶
　右水酒煎服却用秫米飯熱罨縛冷又蒸熱換縛¶
橘术四物湯　治跌撲磕傷滯血體痛飲食少進¶
　　當歸　川芎　白芍藥　淮牛苄　陳皮　白术¶
　　　紅花　桃仁¶
　右生地黄煎服　骨節痛加𦍑活獨活　痛不止加¶
　乳香沒藥¶
黑神散(和/劑)¶
<pb:KR3e0078_WYG_118-66a>¶
　　黒豆(去皮炒/半升)熟乾地黄(酒/浸)當歸(去蘆/酒製)肉桂(去麄/皮)乾¶
　　薑(炮/)甘草(炙/)芍藥　蒲黄(各四/兩)¶
　右為細末每服二錢酒半盞童子小便半盞不拘時¶
　煎調服¶
當歸補血湯　治金刅所傷及跌磕打撲皮肉破損亾¶
　血過多此宜止痛兼補為先若皮肉不破損者宜作¶
　瘀血停積治之¶
　　當歸　川芎　白芍藥　熟苄　防風　連翹¶
<pb:KR3e0078_WYG_118-66b>¶
　　𦍑活　獨活　乳香　沒藥　白芷　續斷　杜¶
　　仲¶
　右生地黄煎入童便和服不可用酒　氣虚加人參¶
　白术黄茋　按補血須用參茋為君此上用四物亦¶
　活血之藥非補血也况加以𦍑獨防芷之耗散乎¶
順氣復原通氣散　治打撲傷損作痛及乳癰便毒初¶
　起或氣滯作痛¶
　　木香　茴香(炒/)青皮(去/白)穿山甲(酥/炙)陳皮　白芷¶
<pb:KR3e0078_WYG_118-67a>¶
　　甘草　漏蘆　貝母(各等/分)¶
　右為末每服一二錢温酒調下¶
　薛按前方治打撲閃錯或恼怒氣滯血凝作痛之良¶
　劑經云形傷作痛氣傷作腫又云先腫而後痛者形¶
　傷氣也先痛而後腫者氣傷形也若人元氣素弱或¶
　因呌號血氣損傷或過服尅伐之劑或外傅寒凉之¶
　藥血氣凝結者當審前條大法用温補氣血為善¶
接骨接骨神効無比累念用當三錢一百零八箇(錢原/字連)¶
<pb:KR3e0078_WYG_118-67b>¶
(草/者)以鐵線穿定用活桑木一根作柴燒錢紅米醋一大¶
碗未煎者不入鹽将所燒錢焠入醋中如此焠之以醋¶
乾為度取醋中焠落銅錢末就用醋洗去灰曬乾為極¶
細末再用黑雄雞一只清湯煮熟去肉用骨一副以醋¶
炙酥為末入乳香沒藥各一兩與銅錢末一處和匀每¶
服一錢臨服時用患人髪在頂上者洗去垢燒灰入藥¶
中無灰酒調服不吐只一服如吐出再服如痛止不可¶
再服必須先夾縛所折骨端正用楊樹皮刮去肉糊并¶
<pb:KR3e0078_WYG_118-68a>¶
外麤皮傅之下咽更不痛五七日便能運動必終身忌¶
荸薺一名地栗¶
一方用五銖錢醋焠一兩二錢黑雞骨三兩研細匀每¶
服病在下四錢踈服食前病在上二錢半頻服食後一¶
方有乳香沒藥¶
潔古方用醋焠半兩錢蘇木定粉南硼砂各一錢為末¶
作一服當歸酒二三服痛止勿服¶
丹接骨散¶
<pb:KR3e0078_WYG_118-68b>¶
　　沒藥　乳香(各五/錢)自然銅(一兩/醋焠)滑石(二/兩)龍骨(三/錢)赤¶
　　石脂　白石脂(各二/錢)麝香(後入/少許)¶
　右為細末以好醋浸沒煮多為上候乾就炒燥為度¶
　臨服入麝香少許挑小茶匙在舌上温酒下病分上¶
　下食前後服若骨已接尚痛去龍骨石脂而多服儘¶
　好¶
世又接骨方¶
　　乳香　沒藥　蘇木　降真香　川烏(去皮/尖)松明¶
<pb:KR3e0078_WYG_118-69a>¶
　　節　自然銅(米醋淬/各一兩)地龍(去土麻油/炒半兩)血竭(三/錢)龍骨¶
　　(半兩/生用)水蛭(油炒/半兩)土狗(十箇油/浸炒)¶
　右為細末毎服五錢酒調下在上食後在下食前¶
定痛接骨紫金丹¶
　　麝香　沒藥　紅娘子(各一/錢半)烏藥　地龍(去/土)茴香¶
　　　陳皮　青皮(各二/錢半)川烏　草烏(炮各/一兩)五靈脂(去/皮)¶
　　木鼈子(去殻各/半兩)黑牽牛(五分/生用)骨碎補　葳靈仙¶
　　金毛狗脊　防風(去/蘆)自然銅(醋焠七次/各五錢)禹餘糧(四/錢)¶
<pb:KR3e0078_WYG_118-69b>¶
　　(碎/)¶
　右為細末醋糊丸如桐子大毎服十丸至二十丸温¶
　酒送下病上食後病下食前服¶
麥兜散¶
　　半兩錢(煅醋焠/七次)自然銅(煅醋焠/七次)地鼈蟲(焙/乾)¶
　右三味等分每服酒調一分不可多多則骨髙起矣¶
一方用五銖錢煅淬研細毎服一麥殻許&KR2015;蟲漿調下¶
接骨仙方¶
<pb:KR3e0078_WYG_118-70a>¶
　　人骨(小兒者尤/佳煆一兩)乳香(二/錢)喜紅絹(一尺燒/存性)¶
　末之毎服二錢温酒下¶
又方¶
　　小兒骨(煅一/兩)乳香(五/錢)白麵(三錢/炒)¶
　右為末無根水調為丸如梧桐子大每服三十丸熱¶
　酒吞下¶
搜損尋痛丸　能接骨徧身疼痛久損至骨如金刅傷¶
　則後用之¶
<pb:KR3e0078_WYG_118-70b>¶
　　乳香　沒藥　茴香(炒各/二錢)肉桂(三/錢)軍薑(炒/)丁皮¶
　　獨活(炒/)草烏(炒黄/色)赤芍藥(炒/)石粘藤(炒/)白芷(各五/錢)¶
　　當歸　川芎　薏苡仁(炒各一兩如筋絶/脈絶多加此一味)骨碎補¶
　　(炒二/兩)¶
　右作末蜜為丸用生薑細嚼温酒呑下如為末用薑¶
　酒調服亦可浸酒喫亦可如折傷則須用藥徧身頑¶
　麻方可用藥接骨加草烏一匕多熱酒調服量人老¶
　弱虚實加減用之如其人麻不觧可用大烏豆濃煎¶
<pb:KR3e0078_WYG_118-71a>¶
　汁解之如無豆淡煎濃䜴亦可如吐加薑汁¶
　¶
　¶
　¶
　¶
　¶
　¶
　¶
<pb:KR3e0078_WYG_118-71b>¶
　¶
　¶
　¶
　¶
　¶
　¶
　¶
　證治準繩卷一百十八¶
