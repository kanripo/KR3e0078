# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.472994
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷六十九
<pb:KR3e0078_WYG_069-1a>¶
欽定四庫全書¶
　證治凖繩卷六十九¶
　　　　　　　　　　　　明　王肯堂　撰¶
　女科¶
　　産後門¶
　　　頭痛¶
大夫人頭者諸陽之㑹也凡産後五臟皆虛胃氣虧弱¶
飲食不充穀氣尚乏則令虛熱陽氣不守上湊于頭陽¶
<pb:KR3e0078_WYG_069-1b>¶
實隂虛則令頭痛也　又有産後敗血頭痛不可不知¶
黒龍丹言之甚詳　薛前證若中氣虛用補中益氣湯加¶
蔓荆子若血虛用四物加參术血氣俱虚用八珍湯若¶
因風寒所傷用補中益氣湯加川芎　一産婦患頭痛¶
日用補中益氣湯不缺已三年矣稍勞則惡寒内熱為¶
陽氣虚以前湯加附子一錢數劑不發　一婦人産後¶
頭痛靣青二年矣日服四物等藥余謂腎水不能生肝¶
木而血虚用六味丸加五味子兩月而痊¶
<pb:KR3e0078_WYG_069-2a>¶
川芎散　治産後頭痛¶
　　真夭台烏藥皮　大川芎(等分/)¶
　右二味為細末毎服三錢燒紅秤錘淬酒調服¶
一竒散　治同前　取當歸川芎為細末毎服二錢水¶
　一盞煎七分温服¶
芎附散　治産後敗血作梗頭痛諸藥不效者¶
　大附子一枚釅醋一碗用火四畔炙透蘸醋令盡去¶
　皮臍加川芎一兩並為末每服一錢(又作/二錢)茶清調下¶
<pb:KR3e0078_WYG_069-2b>¶
郭茂恂嫂金華君産七日不食始言頭痛頭痛已又心¶
痛作既而目睛痛如割如刺更作更止相去無瞬息間¶
毎頭痛甚欲取大石壓良久漸定心痛作則以十指挀¶
壁血流滿掌痛定目復痛又以兩手自剜取之如是十¶
日不已衆醫無計進黒龍丹半粒疾少間中夜再服下¶
瞑目寢如平時至清晨下一行約三升許如蝗蟲子三¶
疾減半巳刻又行如前則頓愈矣(黒龍丹見前/産後通用方)¶
丹一婦年三十餘産後身熱頭痛肚痛¶
<pb:KR3e0078_WYG_069-3a>¶
　　陳皮　白术　白芍藥(各二/錢)黄芩(二錢/半)川芎(一/錢)乾¶
　　薑　牡丹皮　甘艸(各一/錢半)荆芥(半/錢)¶
　右九味分四貼水煎服¶
加減四物湯(保/命)治産後頭痛血虚痰癖寒厥皆令頭痛¶
　　蒼术(一兩/六錢)羌活　川芎　防風　香附(炒/)白芷(各/一)¶
　　(兩/)石膏(二兩/半)細辛(一兩/半)當歸　甘草(各半/兩)¶
　右十味粗末毎用一兩水煎不拘時服　如有汗者¶
　知氣弱頭痛也方中加芍藥三兩桂一兩半生薑煎¶
<pb:KR3e0078_WYG_069-3b>¶
　　如痰癖頭痛加半夏三兩茯苓一兩生薑煎　如¶
　熱痰頭痛加白芷三兩石膏三兩知母一兩　如寒¶
　厥頭痛加天麻三兩附子一兩半生薑三片煎服¶
　　　脚氣¶
大全産後熱悶氣上轉為脚氣者何答曰産卧血虚生¶
熱復因春夏取凉過多地之蒸濕因足履之所以着為¶
脚氣其狀熱悶掣瘲驚悸心煩嘔吐氣上皆其候也可¶
服小續命湯(方見雜/病中風)兩三劑必愈若醫者誤以逐敗血¶
<pb:KR3e0078_WYG_069-4a>¶
藥攻之則血去而疾益増矣　陳無擇評曰脚氣固是¶
常病未聞産後能轉為者徃徃讀千金見産婦多有此¶
疾之語便出是證文辭害意葢可見矣設是熱悶氣上¶
如何便服續命湯此藥本主少陽經中風非均治諸經¶
脚氣須要依脚氣方論隂陽經絡調之此涉専門未易¶
輕論既非産後要病更不繁引　陳無擇雖有此論然¶
小續命湯加減與之用無不效故百問云寒中三陽所¶
患必冷小續命湯主之(加生薑/汗更快)暑中三隂所患必熱小¶
<pb:KR3e0078_WYG_069-4b>¶
續命湯(去附子減/桂一半)大煩躁者紫雪最良(予取百問中加/減法庶使後人)¶
(均得/治療)如無紫雪用真薄荷煎冷水嚼下(婁云諸方必與/四物湯各半服)¶
(之/)　薛前證當補氣血為主佐以小續命湯寄生湯如¶
不應用大防風湯　一産婦患前證或用獨活寄生湯¶
而痊後復作服前湯其汗如水更加口噤吐痰余用十¶
全大補湯培養血氣漸愈後飲食日少肌體日瘦吐痰¶
如湧此命門火衰脾土虚寒用八味丸及加味歸脾湯¶
諸證漸退肌肉漸生¶
<pb:KR3e0078_WYG_069-5a>¶
獨活寄生湯　治肝腎虚弱或久履濕冷之地或洗足¶
　當風濕毒内攻兩脛緩縱攣痛痺弱或皮肉紫破足¶
　膝攣重又専治産後脚氣¶
　　川獨活(三/兩)桑寄生(如無以/續斷代)杜仲(炒/)牛膝(去蘆/酒浸)細辛¶
　　　官桂(不見/火)白茯苓　防風　川芎　當歸　人¶
　　參　熟地黄(酒/洗)芍藥　秦艽(各二/兩)甘草(炙一/兩)¶
　右十五味為㕮咀每服四錢薑五片水煎温服¶
　　　遍身疼痛¶
<pb:KR3e0078_WYG_069-5b>¶
大産後遍身疼痛者何答曰産後百節開張血脉流散¶
遇氣弱則經絡肉分之間血多流滯累日不散則骨節¶
不利筋脈急引故腰背不得轉側手足不能動揺身熱¶
頭痛也若醫以為傷寒治之則汗出而筋脈動惕手足¶
厥冷變生他病但服趂痛散除之　薛前證若以手按¶
而痛甚是血滯也用四物炮薑紅花桃仁澤蘭補而散¶
之若按而痛稍緩此是血虚也用四物炮薑人參白术¶
補而養之　一産婦身腹作痛發熱不食煩燥不寐盗¶
<pb:KR3e0078_WYG_069-6a>¶
汗脇痛服解散祛血之藥不時昏憒六脈洪大如無用¶
補中益氣加炮薑半夏一劑頓退二三又劑寢食甘美¶
但背強而痛用八珍散大補湯調理而安　一産婦遍¶
身頭項作痛惡寒拘急脈浮緊此風寒之證也用五積¶
散一劑汗出而愈但倦怠發熱此邪氣去而真氣虚也¶
用八珍湯調補而痊　一婦六月産後多汗人倦不敢¶
袒被故汗出被裡冷則浸漬得風濕疼痛遂以羌活續¶
斷湯數服而愈¶
<pb:KR3e0078_WYG_069-6b>¶
趂痛散(雲/峻)治産後氣弱血滯遍身疼痛及身熱頭疼¶
　　牛膝　當歸　桂心　白术　黄茋　獨活　生¶
　　薑(各半/兩)甘草　薤白(各二/錢半)¶
　右九味㕮咀每服半兩水三盞煎至一盞半去渣食¶
　前服　陳無擇評曰趂痛散不特治産後氣弱血滯¶
　兼能治太陽經感風頭疼腰背痛自汗發熱若其感¶
　寒傷食憂恐驚怒皆致身疼發熱頭痛况有蓐勞諸¶
　證尤甚趂痛散皆不能療不若五積散入醋煎用却¶
<pb:KR3e0078_WYG_069-7a>¶
　不妨¶
五積散加酒煎治感寒頭痛身疼方見傷寒門恐與四¶
　物各半服之穏當加桃仁煎治腰痛逐敗血去風濕¶
大治産後遍身青腫疼痛及衆疾¶
　　牛膝　大麥糵(各等/分)¶
　右二味為細末以新瓦罐子中填一重麥糵一重牛¶
　膝如此填滿用鹽泥固濟火煆過赤放冷研為散但¶
　是産後諸疾熱酒調二錢下¶
<pb:KR3e0078_WYG_069-7b>¶
活血丹　蒼术四物各半湯(並見雜/病身痛)¶
烏金散　治産後骨節四肢疼痛(見後狂/言譫語)¶
　　　中風¶
大夫産後中風者由産時傷動血氣勞損藏腑未曽平¶
復起早勞動致使氣虚而風邪乗虚入之故中風風邪¶
冷氣客于皮膚經絡但痛痺羸乏不任小氣大凡筋脈¶
挾寒則攣急喎僻挾温則縱緩虚弱若入諸藏恍惚驚¶
悸隨其所傷府藏經絡而生病焉　郭稽中論曰産後¶
<pb:KR3e0078_WYG_069-8a>¶
中風者何答曰産後五七日内強力下床或一月之内¶
傷於房室或懐憂怒擾盪冲和或因食生硬傷動藏府¶
得病之初眼澁口噤肌肉瞤搐漸至腰脊筋急強直者¶
不可治此乃人作非偶爾中風所得也　薛前證果外¶
邪所屬形氣不足病氣有餘當補元氣為主稍佐以治¶
病之藥若強力不休月内入房屬形氣俱不足當純補¶
元氣多有復甦者若誤投風藥乃促其危也¶
丹産後中風口眼喎斜必用大補氣血然後治痰當以¶
<pb:KR3e0078_WYG_069-8b>¶
左右手脈分其氣血多少以治切不可作中風治用小¶
續命湯及發表治風之藥¶
防風湯　治産後中風背項強急胸滿短氣¶
　　防風　獨活(各去/蘆)葛根(各伍/兩)當歸　人參(各去/蘆)白¶
　　芍藥　甘草(炙各/二兩)¶
　右七味為㕮咀每服八錢水一盞半棗子二枚擘破¶
　同煎至一盞去滓温服不拘時¶
川芎散　治産後中風身背拘急有如繩束¶
<pb:KR3e0078_WYG_069-9a>¶
　　川芎　羌活(去/蘆)酸棗仁　羚羊角屑　芍藥(各四/兩)¶
　　桑白皮(一兩/半)防風(去蘆一/兩二錢)¶
　右七味為㕮咀每服一兩水二大盞煎至一盞半去¶
　滓不拘時服日進三服¶
經效茯苓湯　治産後風虚頭痛語言謇澁¶
　　茯苓(去/皮)防風(去/蘆)乾葛(各八/錢)麥門冬(去心/一兩)芍藥　黄¶
　　芩(各六/錢)犀角屑(四/錢)甘艸(炙二/兩)¶
　右八味㕮咀每服一兩水一大盞半煎至一盞去滓¶
<pb:KR3e0078_WYG_069-9b>¶
　温服不拘時¶
鹿肉湯　治産後中風頭痛壯熱言語謇澀¶
　　鹿肉(三/斤)阿膠(炒/脹)黄芩　茯神(去/木)黄茋(蜜/炙)甘草(炙/)白¶
　　芍藥　人參　獨活(各去蘆/各三兩)桂心　乾地黄　川¶
　　芎(各二/兩)半夏(湯洗/一兩)¶
　右十三味為㕮咀每服五錢水四盞鹿肉五錢薑五¶
　片同煎至二盞去鹿肉再煎至盞半入阿膠消化去¶
　渣温服不拘時日進二服¶
<pb:KR3e0078_WYG_069-10a>¶
雲岐治産後中風半身手足不遂言語謇澁恍惚多忘¶
　精神不定¶
　　獨活　當歸　芍藥　防風　川芎　元參　天¶
　　麻(各五/錢)桂心(三/錢)¶
　右八味㕮咀以水八升煮取二升半分為三服覺効¶
　更作一劑又作丸每服二十丸如有熱加葛根五錢¶
　有冷加白术五錢　若有氣證加生薑一兩半若手¶
　足不遂加牛膝一錢半&KR1181;&KR1082;三錢黄茋四錢　若腹¶
<pb:KR3e0078_WYG_069-10b>¶
　痛加當歸芍藥各七錢半　若不食加人參五錢元¶
　參一兩　若寒中三隂所患必冷小續命湯加生薑¶
　煎　若暑中三陽所患必熱小續命湯去附子减桂¶
　心一半加薄荷煎¶
保命血氣湯　治産後諸風痿攣無力¶
　　秦艽　羌活　防風　白芷　川芎　芍藥　當¶
　　歸　白术　茯苓　熟地黄(各等/分)¶
　右十味為末一半蜜丸一半散酒調下五七十丸妙¶
<pb:KR3e0078_WYG_069-11a>¶
治産後風虚五緩六急手足頑痺氣血不調大豆一升¶
　炒令熟熱投三升酒中蜜封飲之¶
小品治産後中風語澀四肢拘急羌活三兩為末每服¶
　五錢水酒各半盞煎去滓温服¶
華陀愈風散　治婦人産後中風口噤手足瘈痰如角¶
　弓或産後血暈不省人事四肢強直或心眼倒築吐¶
　瀉欲死　用荆芥穗(微焙/為末)每服三錢豆淋酒調服或¶
　童子小便服之口噤則挑齒灌之齗噤則灌入鼻中¶
<pb:KR3e0078_WYG_069-11b>¶
　其効如神大抵産後大眩則汗出而腠理疎則易於¶
　中風也　時珍曰此方諸書盛稱其妙姚僧坦集騐¶
　方以酒服名如聖散云藥下可立待應効陳氏方名¶
　舉卿古拜散蕭存敬方用古老錢煎湯服名一捻金¶
　王貺指迷方加當歸等分水煎服許叔㣲本事方云¶
　此藥委有竒効神聖之功一婦人産後睡久及醒則¶
　昏昏如醉不省人事醫用此藥及交加散云服後當¶
　睡必以左手搔頭用之果然昝殷産寳方云此病多¶
<pb:KR3e0078_WYG_069-12a>¶
　因怒氣傷肝或憂氣内欝或坐草受風而成急宜服¶
　此藥也戴氏證治要訣名獨行散賈似道悦生隨抄¶
　呼為再生丹¶
　右産後中風用續命湯及羌活等發散之藥必詳氣¶
　血以四物四君子相與各半停對分兩服之可也¶
虚極生風大産後下血過多虚極生風者何答曰婦人¶
以榮血為主因産血下太多氣無所主唇青肉冷汗出¶
目眩神昏命在須臾者此但虚極生風也如此則急服¶
<pb:KR3e0078_WYG_069-12b>¶
濟危上丹若以風藥治之則誤矣　薛前證若心脾血¶
氣俱虚用千金大補湯如不應加附子釣藤鈎若肝經¶
血虚用逍遥散加釣藤鈎經云脾之榮在唇心之液為¶
汗若心脾二藏虚極急用參附湯救之　一婦人患前¶
證或用諸補劑四肢逆冷自汗泄瀉腸鳴腹痛余以陽¶
氣虚寒用六君子薑附各加至五錢不應以參附各一¶
兩始應良久不服仍腸鳴腹痛復灸闗元穴百餘壯及¶
服十全大補湯方效¶
<pb:KR3e0078_WYG_069-13a>¶
濟危上丹¶
　　乳香　五靈脂　硫黄　元精石(同研/極細)阿膠(炒/脹)卷¶
　　柏(生/用)桑寄生　陳皮(去白各/等分)¶
　右將上四味同研停於銀石器内微少炒勿焦了再¶
　研極細復入餘藥為末拌勻生地黄汁和丸如梧子¶
　大每服二十丸温酒或當歸酒送下食前¶
當歸建中湯(見産後/腹痛)¶
口噤大夫産後中風口噤者是血氣虚而風入於頷頰¶
<pb:KR3e0078_WYG_069-13b>¶
夾口之筋也手三陽之筋結入於頷産則勞損腑臟傷¶
於筋脈風若乗之其三陽之筋脈則偏持之筋得風冷¶
則急故令口噤也¶
葛根湯　治産後中風口噤仆地頭目眩暈痰盛氣急¶
　及治産後諸疾¶
　　葛根　生薑(各六/兩)獨活(四/兩)當歸(三兩各/去蘆)甘草(炙/)桂¶
　　心　白茯苓(去/皮)石膏　人參(去/蘆)白术　防風(各去/蘆)¶
　　川芎(各二/兩)¶
<pb:KR3e0078_WYG_069-14a>¶
　右十二味為㕮咀毎服五錢水二盞煎至一盞半去¶
　滓温服無時日進二服¶
乾葛湯(深/師)療産後中風口噤不能言¶
　　獨活(去蘆/二兩)乾葛(一兩/半)甘草(炙半/兩)生薑(一兩二/錢半)¶
　右四味為㕮咀每服一兩水二大盞煎至一大盞去¶
　滓温服無時¶
天麻散　治産後中風口噤¶
　　天麻(七錢/半)白附子(炮/)天南星(炮/)半夏(湯洗七遍/去滑薑製)乾¶
<pb:KR3e0078_WYG_069-14b>¶
　　蠍(炒各/半兩)¶
　右五味為細末每服一錢生薑薄荷酒調下斡開口¶
　灌之不拘時¶
當歸散　治婦人産後中風牙闗緊急不省人事口吐¶
　涎沬手足瘈瘲¶
　　當歸(去/蘆)荆芥穗(各等/分)¶
　右二味為細末每服二錢水一盞酒半盞煎至一盞¶
　灌之如牙闗緊急斡開微微灌之但下咽即生屢用¶
<pb:KR3e0078_WYG_069-15a>¶
　救人大有神效¶
伏龍肝散　治産後中風口噤不能語言腰背疼痛¶
　　伏龍肝(一兩/半)乾薑(半兩/炮)¶
　右二味為細末每服二錢温酒調下不拘時日進二¶
　服¶
交加散　治産前後百病兼治婦人榮衛不通經脈不¶
　調腹中撮痛氣多血少結聚為瘕産後中風並宜服¶
　之¶
<pb:KR3e0078_WYG_069-15b>¶
　　生地黄(一升研取/自然汁)生薑(十二兩研/取自然汁)¶
　右二味先將地黄汁炒生薑滓生薑汁炒地黄滓各¶
　稍乾焙為細末毎服三錢温酒調下尋常腹痛亦宜服¶
　産後尤不可離¶
角弓反張大夫産後角弓反張者是體虚受風風入諸¶
陽之經也人隂陽經絡周環於身風邪乗虛入於諸陽¶
之經則腰背反折攣急如角弓之狀也　薛前證因氣¶
血耗損腠理不密汗出過多而患之者乃虚象也宜固¶
<pb:KR3e0078_WYG_069-16a>¶
氣血為主佐以本方丹溪云産後當大補氣血為先雖¶
有他證以末治之如惡寒發熱等證乃氣血虚甚之極¶
也宜大劑參芪歸术肉桂以培養之如不應急用炮附¶
子再不應用人參一兩炮附子二三錢名參附湯借猶¶
未應乃藥力未能及也宜多用之¶
愈風散　當歸湯　羌活酒(並見/前)¶
羚羊角散　治産後中風身體反張¶
　　羚羊角屑　當歸(各七/錢半)獨活　防風(各去/蘆)麻黄(去/節)¶
<pb:KR3e0078_WYG_069-16b>¶
　　(各一/兩)人參(去/蘆)赤芍藥　細辛(去/苗)桂心(各半/兩)¶
　右九味為㕮咀每服八錢水一大盞半生薑五片煎¶
　至一大盞去滓温服不拘時¶
小品療産後中風虚人不可服他藥者一物獨活湯主¶
　之及一物白鮮湯主之亦可與獨活合煮之¶
　　川獨活(三兩/細切)¶
　右水三升煮取一升分服奈酒者亦可酒水煮¶
一物白鮮湯　用白鮮皮亦依獨活法¶
<pb:KR3e0078_WYG_069-17a>¶
産後中風痙口噤靣青手足急強者¶
　以竹𤁋二升分為五服温温頻服大效¶
治産後中風角弓反張口噤不語方¶
　　川烏(五兩剉/如豆大)¶
　右取黒豆半升同炒半黒以酒三升傾於鐺内急攪¶
　以絹濾取酒微温服一小盞取汗若口不開者斡開¶
　口灌之未効加烏雞糞一合炒熟入酒中服之以瘥¶
　為度¶
<pb:KR3e0078_WYG_069-17b>¶
千金雞矢醴　療産後中風及男子諸風并産後百疾¶
　神効方又治産後中風口噤拘困篤腰背強直時時¶
　反折¶
　　烏雞矢(三/升)大豆(二/升)¶
　右先炒豆令聲絶次炒雞屎令黄以酒一升先淋雞¶
　屎取汁淋大豆每服一升重者凡四五服極妙¶
張文仲療産後中風風痙遍身冷直口噤不識人方¶
　　白术(四兩/細切)以酒三升煮取一升頓服効¶
<pb:KR3e0078_WYG_069-18a>¶
汗出多而變痙大産後血虚腠理不密故多汗因遇風¶
邪搏之則變痙痙者口噤不開背強而直如發癎狀揺¶
頭馬鳴身反折須臾拾發氣息如絶宜速幹口灌小續¶
命湯稍緩即汗止如兩手摸控者不可治也　薛産後¶
發痙因去血過多元氣𧇊極或外邪相搏以致牙闗緊¶
急四肢痙強或腰背反張肢體抽搐若有汗而不惡寒¶
者曰柔痙若無汗而惡寒曰剛痙然産後患之實由亡¶
血過多筋無所養而致故傷寒汗下過多潰瘍膿血大¶
<pb:KR3e0078_WYG_069-18b>¶
泄多患之乃敗證也若大補氣血多保無虞若攻風邪¶
死無疑矣　一産婦牙闗緊急腰背反張四肢抽搐兩¶
目連劄余以為去血過多元氣𧇊損隂火熾盛用十全¶
大補加炮薑一劑而甦又數劑而安　余在吳江史萬¶
湖第入更時聞喧嚷云某家人婦忽仆牙闗緊急已死¶
矣詢云是新産婦出直厨余意其勞傷血氣而發痙也¶
急用十全大補加附子煎滚令人推正其身一人以手¶
夾正其靣却穵開其口將藥灌之不嚥蘂已冷令側其¶
<pb:KR3e0078_WYG_069-19a>¶
靣出之仍正其靣復灌以熱藥又冷又灌如此五次方¶
嚥下隨灌以熟藥遂甦　夷堅志云杜壬治郝質子婦¶
産四日瘈瘲戴眼弓背反張壬以為痙病與大豆紫湯¶
獨活湯而愈政和間余妻方分娩猶在蓐中忽作此證¶
頭足反接相去幾二尺家人驚駭以數婢強抝之不直¶
適記所云而藥草有獨活乃急為之召醫未至連進三¶
劑遂能直醫至即愈矣更不須用大豆紫湯古人處方¶
神騐屢矣¶
<pb:KR3e0078_WYG_069-19b>¶
小續命湯　治産後中風及剛痙柔痙¶
　陳臨川云雖然陳無擇評曰産後汗出多變痙亦令¶
　服續命湯此又難信既汗多如何更服麻黄官桂防¶
　己黄芩輩不若大豆紫湯為佳局方大聖散亦良藥¶
　也愚觀朱奉議云凡剛柔二痙小續命湯並可加減¶
　與之若柔痙自汗者去麻黄加葛根之説朱奉議必¶
　有所據雖大豆紫湯大聖散良亦不可偏見曲説有¶
　妨古人之意¶
<pb:KR3e0078_WYG_069-20a>¶
大豆紫湯　治中風頭暈惡風自汗吐冷水及産後百¶
　病或中風痱痙背強口噤直視煩熱脈緊大者不治¶
　　小品方主産後中風困篤背強口噤或但煩躁或¶
　頭身背重或身重痒發嘔吐直視並宜服之¶
　　川獨活(去蘆一/兩半)大豆(半/升)酒(三/升)¶
　右先用酒浸獨活煎一兩沸别炒大豆極焦烟出急¶
　投酒中宻封候冷去豆每服一二合許得少汗即愈¶
　日進十服此藥能去風消血結如妊娠折傷胎死腹¶
<pb:KR3e0078_WYG_069-20b>¶
　中服此得瘥¶
　陳臨川云凡産後口噤腰背強直角弓反張皆名曰¶
　痙又名曰痓古人察有汗無汗以分剛柔隂陽而治¶
　今産寳諸書有中風口噤一門又有角弓反張一門¶
　其實一也如增寒發熱有類傷寒皆不論及豈可只¶
　以一二藥治之¶
大豆湯　治産後中風發則仆地不省人事及妊娠挾¶
　風兼治蓐草之間諸般病證¶
<pb:KR3e0078_WYG_069-21a>¶
　　大豆(五升/炒黄)獨活(去/蘆)葛根(各八/兩)防己(去皮/六兩)¶
　右四味㕮咀每服五錢酒二盞煎至一盞半去滓温¶
　服不拘時日三服¶
羚羊角飲子　治産後氣實腹中堅硬兩脇脹滿心中¶
　煩熱渴欲飲水欲成剛痙中風之疾¶
　　羚羊角(半兩/銼)防風　羌活　桔梗(並去/蘆)敗醬(各八/錢)¶
　　桂心　柴胡(去/蘆)大黄(浸過煨各/一兩二錢)¶
　右八味㕮咀每服五錢水一大盞半同煎至一盞去¶
<pb:KR3e0078_WYG_069-21b>¶
　滓温服不拘時候更服地黄酒用地黄切一升炒令¶
　黒甆瓶中不熱酒三升宻封口煮令减半任意服之¶
防風當歸散¶
　　防風　當歸　川芎　地黄(各一/兩)¶
　右四味剉每服一兩水三盞煎至二盞温服¶
婁氏云續命湯大豆紫湯舉鄉古拜散太陽厥隂藥也¶
　邪實脈浮弦有力者固宜但産後血氣太虚之人不¶
　宜輕發其表但用防風當歸散治之為妙¶
<pb:KR3e0078_WYG_069-22a>¶
　　　瘈瘲¶
薛瘈者筋脈拘急也瘲者筋脈張縱也經云肝主筋而¶
藏血葢肝氣為陽為火肝血為隂為水前證因産後隂¶
血去多陽火熾盛筋無所養而然耳故癰疽膿水過多¶
金瘡出血過甚則陽隨隂散亦多致此治法當用八珍¶
加丹皮鈎籐以生隂血則陽火自退諸證自愈如不應¶
當用四君芎歸丹皮鈎籐以補脾土葢血生於至隂至¶
隂者脾土也故小兒吐瀉之後脾胃&KR0635;損亦多患之乃¶
<pb:KR3e0078_WYG_069-22b>¶
虚象也無風可逐無痰可消若屬陽氣脱陷者用補中¶
益氣加薑桂陽氣虚敗者用十全大補加桂附亦有復¶
生者此等證候若肢體惡寒脈微細者此為真狀若脈¶
浮大發熱煩渴此為假象惟當固本為善若無力抽搐¶
戴眼反折汗出如珠流者皆不治　一産婦因勞兩臂¶
不能屈服蘇合香丸肢體痿軟汗出如水余謂前藥辛¶
香耗散真氣腠理虚而津液妄泄也先用十全大補湯¶
加五味子補實腠理收歛真氣汗頓止又佐以四君子¶
<pb:KR3e0078_WYG_069-23a>¶
調補元氣漸愈用逍遥散大補湯調理而痊　一産婦¶
先胸脇乳内脹痛後因怒口噤吐痰臂不能伸小便自¶
遺左三部脈弦余謂此肝經血虚而風火所致不能養¶
筋先用加味逍遥散治之臂能屈伸又以補肝散六味¶
丸諸證悉愈　一婦人發瘈遺尿自汗靣赤或時靣青¶
飲食如故肝脈弦緊余曰此肝經血燥風熱名瘈也肝¶
主小便其色青入心則赤法當滋隂血清肝火遂用加¶
味逍遥散不數劑諸證悉退而安　一婦人産後血風¶
<pb:KR3e0078_WYG_069-23b>¶
患此以小續命湯數服而安産後因虚傷風瘈瘲同傷¶
寒表證未傳入裏宜服防風湯¶
防風湯　治風虚發熱項背拘急肢節不隨恍惚狂言¶
　來去無時不自覺悟亦治脚氣緩弱甚效此藥温和¶
　不虚人¶
　　秦艽(去苗/土)獨活(去/蘆)麻黄(去/節)半夏(湯洗七/次切片)防風(去蘆/各二)¶
　　(兩/)升麻　防己　白术　石膏(煆/)芍藥(白/者)黄芩¶
　　甘草　當歸(去/蘆)逺志(去/骨)人參(去蘆各/一兩)¶
<pb:KR3e0078_WYG_069-24a>¶
　右十五味為粗末入半夏片令勻每服四錢水二中¶
　盞生薑七八片煎至一盞去滓取清汁六分入麝香¶
　末少許食後臨卧帶熱服¶
海藏愈風湯(即華佗/愈風散)交加散(即當歸散並/見産後中風)¶
增損柴胡湯　治産後感異證手足牽搐涎潮昬悶¶
　　柴胡(三/錢)黄苓(一錢/二分)人參　甘草(炙/)半夏(各一/錢半)知母¶
　　(一/錢)石膏(二/錢)黄茋(二錢/半)¶
　右八味㕮咀分二服水二盞薑三片棗二枚煎八分¶
<pb:KR3e0078_WYG_069-24b>¶
　不拘時服¶
秦艽湯　前證已去次服此藥去其風邪¶
　　秦艽　芍藥　柴胡(各一錢/七分)甘草(炙一錢/三分)黄芩¶
　　防風(各一錢/二分)人參　半夏(各一/錢)¶
　右八味為㕮咀分二貼每貼水二盞薑三片煎八分¶
　食逺服¶
　　　拘攣¶
大産後中風筋脈四肢攣急者是氣血不足臟腑俱虚¶
<pb:KR3e0078_WYG_069-25a>¶
月内未滿起早勞役動傷臟腑虚損未復為風所乗風¶
邪冷氣初客於皮膚經絡則令人頑痺不仁羸乏少氣¶
風氣入於筋脈挾寒則攣急也　薛肝屬木而主筋前¶
證若肝經風熱血燥用加味逍遥散如不應當用六味¶
地黄丸以補腎水經云風客淫氣精乃亡邪傷肝也仍¶
參前雜證諸風血方論治之　一産婦筋攣臂軟肌肉¶
掣動此氣血俱虚而自熱也用十全大補湯而安　一¶
産婦手麻服愈風丹遍身皆麻神思倦怠余謂氣血虚¶
<pb:KR3e0078_WYG_069-25b>¶
弱用十全大補加炮薑數劑漸愈去薑又數劑及逍遥¶
散而痊¶
芎藭散　治産後中風四肢筋脈攣急疼痛背項強急¶
　　芎藭　羌活　當歸(各去/蘆)酸棗仁(炒/)羚羊角屑(各/七)¶
　　(錢/半)防風(去/蘆)牛蒡子(各一/兩炒)桂心　赤芍藥(各半/兩)¶
　右九味為㕮咀每服八錢水一大盞半煎至一大盞¶
　去查温服不拘時　薛前方如未應當用八珍湯更¶
　不應用十全大補湯¶
<pb:KR3e0078_WYG_069-26a>¶
防己膏　治産後中風四肢筋脈攣急身體麻痺並宜¶
　用之¶
　　漢防己(去皮/半斤)茵芋(五/兩)¶
　右二味為㕮咀用酒五升浸藥一宿取豬肪脂一斤¶
　文武火熬三上三下成膏攤在紙花上貼病人患處¶
　以熱手不住摩骨上¶
　　　不語¶
大人心有七孔三毛産後虚弱多致停積敗血閉於心¶
<pb:KR3e0078_WYG_069-26b>¶
竅神志不能明了又心氣通於舌心氣閉塞則舌亦強¶
矣故令不語但服七珍散　薛經云大腸之脈散舌下¶
又云脾之脈是動則病舌本強不能言又云腎之别脈¶
上入于心繋舌本虚則不能言竊謂前證若心腎氣虚¶
用七珍散腎虚風熱地黄飲大腸風熱加味逍遥散加¶
防風白芷脾經風熱秦艽升麻湯肝經風熱柴胡清肝¶
散加防風白芷脾氣欝結加味歸脾湯加升麻肝木太¶
過小柴胡加釣籐鈎脾受土侮六君加升麻白芷釣籐¶
<pb:KR3e0078_WYG_069-27a>¶
鈎肝脾血虚用佛手散脾氣虚用四君子氣血俱虚八¶
珍湯如不應用獨參湯更不應急加附子補其氣而生¶
其血若竟用血藥則誤矣　一産婦不語用七珍散而¶
愈後復不語内熱晡熱肢體倦怠飲食不進用加味歸¶
脾湯為主佐以七珍散而愈後因怒不語口噤腰背反¶
張手足發搐或小便見血靣赤或青或黄或時兼赤余¶
曰靣青肝之本色也黄者脾氣虚也赤者心血虚也用¶
八珍湯加釣籐鈎茯苓逺志漸愈又用加味歸脾湯而¶
<pb:KR3e0078_WYG_069-27b>¶
痊¶
七珍散¶
　　人參　石菖蒲　生地黄　川芎(各一/兩)細辛(一/錢)防¶
　　風　辰砂(别研各/半兩)¶
　右七味為極細末每服一錢薄荷湯調下無時¶
胡氏孤鳯散　治産後閉目不語用生白礬末每服一¶
　錢熱水調下¶
治産後不語¶
<pb:KR3e0078_WYG_069-28a>¶
　　人參　石蓮肉(不去/心)石菖蒲(各等/分)¶
　右每服五錢水煎¶
逐血補心湯　治産後失音不語¶
　　紅花　赤芍藥　生地黄　桔梗　蘇葉　前胡¶
　　茯苓　防風　牛胆南星　黄連　粉葛(各二/錢)當¶
　　歸(三/錢)薄荷　人參　升麻(各一錢/五分)半夏(二錢/五分)甘草¶
　右十七味剉為散分作二服每服水一盅半薑三片¶
　煎至七分空心服滓再煎¶
<pb:KR3e0078_WYG_069-28b>¶
　　　狂言譫語¶
大夫産後語言顛倒或狂言譫語如見鬼神者其源不¶
一須子細辨證用藥治療産後驚風言語亂道如見鬼¶
神精神不定者研好朱砂酒調下龍虎丹(方見/局方)三丸作¶
一服兼琥珀地黄丸服之　一則因産後心虚敗血停¶
積上干於心而狂言獨語者當在乍見鬼神條求之¶
二則産後臟虚心神驚悸志意不安言語錯亂不自覺¶
知神思不安者當在驚悸條求之　三則宿有風毒因¶
<pb:KR3e0078_WYG_069-29a>¶
産心虚氣弱腰背強直或歌&KR0152;嗔笑言語亂道當作風¶
痙治療當在心驚中風條求之　四則産後心虚中風¶
心神恍惚言語錯亂當在中風恍惚條求之　五則産¶
後多因敗血迷亂心經而顛狂言語錯亂無常或暈悶¶
者當於本卷血暈類中求之　六則因産後感冒風寒¶
惡露斬然不行增寒發熱如瘧晝日明了暮則譫語如¶
見鬼狀當作熱入血室治之宜琥珀地黄丸及四物湯¶
只用生乾地黄加北柴胡等分煎服如不退者以小柴¶
<pb:KR3e0078_WYG_069-29b>¶
胡湯加生乾地黄如黄芩分兩煎服愈雖然已上諸證¶
大抵胎前産後自有專門一定之法毫髪不同如産後¶
首當逐散生新然後子細詳辨疾證不可妄立名色自¶
生新意加減方藥大宜對證依古法施治未有不安者¶
也　薛前證當固胃氣為主而佐以見證之藥若一於¶
攻痰則誤矣　一産婦形體甚倦時發譫語用栢子散¶
稍愈又用加味歸脾湯而愈又因怒仍狂言脇痛小便¶
下血用加味逍遥散以清肝火養肝血頓瘥又佐以加¶
<pb:KR3e0078_WYG_069-30a>¶
味歸脾湯而安¶
雲岐奪命散(血暈/)¶
治産後敗血衝心發熱狂言奔走脈虚大者¶
　　乾荷葉　生乾地黄　牡丹皮(等/分)¶
　右三味濃煎湯調生蒲黄末二錢匕一服即定¶
局方妙香散　治産後心神顛倒語言錯亂如見鬼神¶
　用生乾地黄當歸二味煎湯調服立効¶
烏金散　治産後三五日或半月之間忽狂言亂語目¶
<pb:KR3e0078_WYG_069-30b>¶
　見神鬼等證¶
　　當歸　逺志肉　川芎　酸棗仁　白术　赤芍¶
　　藥　香附子　辰砂(另研/入)熟地黄　羌活　防風¶
　　(各二/錢)茯神(二/錢)半夏(三/錢)全蠍　麥門冬　人參　牛¶
　　膝　天麻(各一/錢)甘草(九/分)陳皮　白芷(各一錢/五分)¶
　右二十一味剉散作二服水一盅半薑三片葱三枝¶
　入金銀同煎一碗不拘時温服¶
四物補心湯　治産後言語恍惚顛倒錯亂¶
<pb:KR3e0078_WYG_069-31a>¶
　　當歸(五/錢)川芎　生地黄　白芍藥　茯神　半夏¶
　　桔梗　白术(各四/錢)陳皮(三/錢)甘草(一/錢)¶
　右十味剉為散分作六服每服用水一盅薑三片煎¶
　至七分空心温服滓再煎服　有熱加酒炒黄連二¶
　錢無熱不用¶
　　　顛狂¶
大療産後因驚敗血衝心昏悶發狂如有鬼祟宜用局¶
方大聖澤蘭散(宜自合者/方有效)加好辰砂研令極細每服加¶
<pb:KR3e0078_WYG_069-31b>¶
一字許煎酸棗仁湯調下一服可安　薛前證乃血虚¶
神不守舍非補養元氣不可仍參後各門互用　一産¶
婦患前證或用大澤蘭湯而愈後又怔忡妄言其痰甚¶
多用茯苓散補其心虚頓愈又用八珍散加逺志茯神¶
養其氣血而瘥　一産婦亦患此證用化痰安神等藥病¶
益甚神思消爍余以為心脾血氣不足用大劑參术芎¶
歸茯神酸棗仁四斤餘而安乃以歸脾湯五十餘劑而¶
愈¶
<pb:KR3e0078_WYG_069-32a>¶
大聖澤蘭散　治婦人血海虚冷久無子息及産後敗¶
　血衝心中風口噤子死腹中擘開口灌藥須臾生下¶
　便得無恙治墮胎腹中攻刺疼痛横生逆産胎衣不¶
　下血暈血癖血滯血崩血入四肢應血藏有患及諸¶
　種風氣或傷寒吐逆咳𠻳寒熱徃來遍身生瘡頭痛¶
　惡心經脈不調赤白帶下乳生惡氣胎藏虚冷數曽¶
　墮胎崩中不定因此成疾室女經脉不通並宜服之¶
　常服暖子宫和血氣悦顔色退風冷消除萬病兼療¶
<pb:KR3e0078_WYG_069-32b>¶
　丈夫五勞七傷虚損等病¶
　　澤蘭葉　石膏(研各/二兩)卷柏(去/根)白茯苓(去/皮)防風(去/蘆)厚¶
　　朴(去粗皮/薑汁炙)細辛(去/苗)柏子仁(微/炒)桔梗　吳茱萸(湯洗/七次)¶
　　(焙炒各/一兩)五味子(揀/净)人參　藁本(去/苗)乾薑(炮/)川椒(去/目)¶
　　(閉口微/炒出汗)白芷　白术　黄茋(去/苗)川烏頭(炮去/皮臍)丹參¶
　　(各七/錢半)蕪荑(微炒/赤)甘草(炙/)川芎　芍藥　當歸(各一/兩七)¶
　　(錢/半)白薇　阿膠(碎炒燥/各半兩)肉桂(一兩二/錢半)生乾地黄(一/兩)¶
　　(半/)¶
<pb:KR3e0078_WYG_069-33a>¶
　右二十九味為細末每服二錢空心臨卧熱酒調下¶
　若急疾不拘時日三服¶
何氏方治産後因敗血及邪氣入心如見祟物顛狂大¶
　辰砂一二錢重研令極細人乳三四茶脚許調仍掘¶
　紫項活地龍一條入藥候地龍滚三滚取出地龍不¶
　用不令帶藥出但欲得地龍身上涎耳却入無灰酒¶
　與前乳汁相和七八分盞重湯温遇疾作分三二服¶
　　　乍見鬼神¶
<pb:KR3e0078_WYG_069-33b>¶
大心主身之血脈因産傷耗血脈心氣虚則敗血停積¶
上干於心心不受觸遂致心中煩躁卧起不安乍見鬼¶
神言語顛錯醫人不識呼為風邪如此治病必不得愈¶
但服調經散每服加龍腦一捻得睡即安　薛前證若¶
敗血停滯用調經散若血虚發熱用八珍加炮薑若心¶
血虚損用柏子仁散大抵此證皆心脾血少所致但調¶
補胃氣則痰清而神自安矣若果係鬼祟所附即灸鬼¶
穴可愈其或不起者多因豁痰降火攻伐之過也　一¶
<pb:KR3e0078_WYG_069-34a>¶
産婦患前證或用調經散愈而復作仍服前藥益甚痰¶
涎上湧朝寒暮熱余朝用八珍散夕用加味歸脾湯各¶
五十餘劑而愈¶
雲岐治産後發熱狂言奔走脈虚大者四物湯加柴胡¶
如不愈加甘草柴胡生地黄等分煎服亦可¶
廣濟治産後血暈心悶不識人神言鬼語氣急欲絶(見/血)¶
(暈/)¶
調經散¶
<pb:KR3e0078_WYG_069-34b>¶
　　没藥　琥珀(並治/研細)桂心(各一/錢)芍藥　當歸(各二/錢半)麝¶
　　香(研/)細辛(各半/錢)¶
　右七味為末每服半錢生薑汁温酒各少許調服¶
茯神散　治産後血邪心神恍惚言語失度睡卧不安¶
　　茯神(一兩去/皮木)人參　龍齒(研/)琥珀(研/)赤芍藥　黄¶
　　茋　牛膝(各七/錢半)生地黄(一兩/半)桂心(半/兩)¶
　右九味為末每服三錢水一盞煎至七分不拘時去¶
　滓温服¶
<pb:KR3e0078_WYG_069-35a>¶
治方産一日言語顛倒用蘇合香丸一錢以童便調服¶
即甦¶
柏子仁散　治産後狂言亂語皆因内虚敗血挾邪氣¶
　攻心¶
　　柏子仁　逺志(去/心)人參　桑寄生　防風　琥珀¶
　　(别/研)當歸(焙/)生地黄(焙/)甘草(各等/分)¶
　右九味為粗末先用白羊心一箇切片以水一大盞¶
　半先煮至九分去羊心入藥末五錢煎至六分去滓¶
<pb:KR3e0078_WYG_069-35b>¶
　無時服¶
與前顛狂譫語門參㸔¶
　　　驚悸¶
大産後臟虚心神驚悸者由體虚心氣不足心之經為¶
風邪所乗也或恐懼憂迫令心氣受於風邪邪摶於心¶
則驚不自安若驚不已則悸動不定其狀目睛不轉而¶
不能動診其脉動而弱者驚悸也動則為驚弱則悸矣¶
　薛按人之所主者心心之所主者血心血一虚弱神¶
<pb:KR3e0078_WYG_069-36a>¶
氣不守此驚悸所由作也當補氣血為主　一産婦患¶
前證二度服琥珀地黄丸局方妙香散隨効再患服之¶
其症益甚而脉浮大按之如無發熱惡寒此血氣俱虚¶
用十全大補加味歸脾二湯各百餘劑而愈後遇驚恐¶
勞怒復作仍服前藥而安¶
大産後心悶氣絶眼張口噤遍身強直腰背反偃狀如¶
癎疾心怯驚悸言語錯亂皆是宿有風熱因産心氣虚¶
弱發成風痙　薛按仲景先生云有汗為柔痙用桂枝¶
<pb:KR3e0078_WYG_069-36b>¶
湯無汗為剛痙用麻黄湯然産後得此血氣俱乏之敗¶
證也不可與傷寒例㸔丹溪先生云産後當大補氣血¶
為主可用十全大補湯以補元氣如不應急加附子更¶
不應是藥力弗逮也仍用參附湯多服余常治大虚之¶
證參茋數斤附子數枚方愈　一産婦患此不省人事¶
言語妄甚惡風寒喜熱飲形氣倦怠脈虚浮無力余謂¶
血氣虛寒用十全大補湯二十餘劑不應又以二十餘¶
劑稍緩乃漸加附子至一錢服數劑諸證減一二又二¶
<pb:KR3e0078_WYG_069-37a>¶
十餘劑十退三四乃去附子五分數劑諸證頓退而安¶
又發仍服前藥加附子三五分而愈¶
白茯苓散　治産後心神驚悸言語失常心神昏瞶¶
　　白茯苓(去/皮)熟地黄　人參(去蘆各/一兩半)逺志(去/心)白芍藥¶
　　　黄茋(去/蘆)桂心　當歸(炒去/蘆)甘草(炙/)麥門冬(各一/兩去)¶
　　(心/)石菖蒲　桑寄生(各七/錢半)¶
　右十二味為㕮咀每服八錢水一大盞半生薑五片¶
　棗三枚竹葉參七片煎至一大盞去滓温服無時¶
<pb:KR3e0078_WYG_069-37b>¶
熟乾地黄散　治産後心虚驚悸神思不安¶
　　熟乾地黄(二/兩)黄茋(去/蘆)白薇　龍齒(另研各/一兩)人參(去/蘆)¶
　　茯神(去/木)羌活　逺志(各七/錢半)桂心　防風(去/蘆)甘草(炙/各)¶
　　(半/兩)¶
　右十一味為㕮咀每服五錢水一大盞半生薑五片¶
　棗三枚煎至一大盞去滓温服不拘時(一方無黄/茋有荆芥)¶
産乳七寶散　初産後服之調和血氣補虛安心神鎮¶
　驚悸¶
<pb:KR3e0078_WYG_069-38a>¶
　　朱砂(水/飛)桂心　當歸(去/蘆)川芎　人參(去/蘆)白茯苓(去/皮)¶
　　羚羊角(燒存性/各二錢)乾薑(一/錢)¶
　右八味為細末每服一錢用羌活豆淋酒調下(將䕶/産婦)¶
　(用/之)不飲酒用清米飲調下　如覺心煩熱悶以麥門¶
　冬去心煎湯調下若心下煩悶而痛用童便調下若¶
　覺心胸煩熱即減薑桂覺寒却加之腹痛加當歸心¶
　悶加羚羊角心虚氣怯加桂心不思飲食或惡心加¶
　人參虛煩加茯苓以意斟酌日二夜一服之¶
<pb:KR3e0078_WYG_069-38b>¶
海藏大效牡丹散　治血臟虚風及頭目不利不思飲¶
　食手足煩熱肢節拘急疼痛胸膈不利大腸不調隂¶
　陽相干心驚怯悸或時旋暈¶
　　牡丹皮　川芎　枳殻(麩炒各/一兩)陳皮　元胡索¶
　　甘草　羌活　半夏(湯洗各/半兩)木香　訶子肉　芍¶
　　藥(各七/錢半)三稜(炒/)乾薑(炮/)桂心(各五/錢)當歸(一兩/半)白术¶
　　(炒三/錢)¶
　右十六味為細末每服二錢水一盞半煎五七沸食¶
<pb:KR3e0078_WYG_069-39a>¶
　前温服益血海退血風勞攻注消寒痰實脾胃理血¶
　氣攻刺及氣虚惡寒潮熱證至妙¶
逺志丸　治産後臟虚不足心神驚悸志意不安腹中¶
　急痛或時怕怖夜卧不安¶
　　逺志　麥門冬(各去/心)黄茋　當歸(炒/)人參　白术¶
　　　獨活(各去/蘆)白茯苓(去/皮)桂心　柏子仁　石菖蒲¶
　　　熟乾地黄　山茱萸　鍾乳粉　阿膠(碎炒各/一兩)¶
　右十五味為細末煉蜜和搗五七百下丸如梧桐子¶
<pb:KR3e0078_WYG_069-39b>¶
　大每服三十丸温酒送下不拘時侯日進三服¶
白茯苓丸　治産後心虚驚悸神志不安¶
　　白茯苓(去/皮)熟乾地黄(各一/兩)人參(去/蘆)桂心　逺志(去/心)¶
　　石菖蒲　柏子仁　琥珀(各半兩/另研細)¶
　右八味為細末煉蜜和搗三二百下丸如梧子大每¶
　服三十丸不拘時粥飲送下¶
　右方俱用桂中無熱而脈遲且微者宜之¶
人參散　治産後臟腑虚心怔驚悸言語錯亂¶
<pb:KR3e0078_WYG_069-40a>¶
　　人參(去/蘆)麥門冬(去心各/八錢)牛黄(研/)白薇(各二/錢)茯神(去/木)¶
　　獨活　防風(各去/蘆)逺志(去/心)生地黄　朱砂(水/飛)天竺¶
　　黄(另/研)甘草(炙/)龍齒(研各/四錢)龍腦(另/研)麝香(細研末/各一錢)¶
　右十五味為細末每服二錢薄荷酒調下不拘時¶
琥珀地黄散　治血虚多驚及産後敗血諸疾¶
　　辰砂　琥珀　没藥(並細/研)當歸(各等/分)¶
　右四味為細末每服二錢空心白湯調下日三服¶
茯苓散　療産後狂語志意不足精神昏亂心氣虛風¶
<pb:KR3e0078_WYG_069-40b>¶
　邪所致¶
　　茯苓(一方用/茯神)生地黄(各三/兩)逺志　白薇　龍齒(各/二)¶
　　(兩五/錢)防風　人參　獨活(各二兩以/上共為末)¶
　右八味以銀一大斤水一斗五升煮取七升下諸藥¶
　煮取三升温分三服忌菘菜猪肉生冷(一方治産後/風邪所干心)¶
　(神恍惚志意不定加荆芥/二兩甘草一兩二錢半)¶
療産後多虛羸弱若大汗利皆至於死此重虚故也若¶
中風語謬昏悶不知人者宜服此¶
<pb:KR3e0078_WYG_069-41a>¶
　　人參　茯苓　羌活　大棗　逺志(各二/兩)竹瀝(一/升)¶
　右六味用水陸升煮取三升下竹瀝更煎取二升半¶
　分三服¶
抱膽丸　治産後血虚驚氣入心及顛癎風狂或室女¶
　經脉通行驚邪蘊結¶
　　水銀(二/兩)黑鉛(一兩/半)朱砂(一兩另/細研)乳香(一兩另/細研)¶
　右將黑鉛入銚子内鎔化下水銀結成砂子次下朱¶
　砂滴乳末乗熱用栁木搥研勻丸如芡實大每服一¶
<pb:KR3e0078_WYG_069-41b>¶
　丸空心金銀萡荷湯化下得睡切莫驚動覺來即安¶
　　妙香散亦善¶
　　　恍惚¶
大産後中風恍惚者由心主血血氣通於榮衞臟腑遍¶
循經絡産則血氣俱傷五臟皆虚榮衞不足即為風邪¶
所乗則令心神恍惚不定也　薛前證當大補血氣為¶
主而佐以後方為善葢風為虛極之假象也固其本原¶
諸病自退若專治風則速其危矣　一産婦患前證盗¶
<pb:KR3e0078_WYG_069-42a>¶
汗自汗發熱晡熱靣色黄白四肢畏冷此氣血俱虚用¶
八珍湯不應更用十全大補加味歸脾二湯始應後因¶
勞怒發厥昏瞶左目牽緊兩唇抽動小便自遺余謂肝¶
火熾盛用十全大補加釣籐山梔而安再用十全大補¶
湯辰砂逺志丸而愈¶
千金療産後暴苦心悸不定言語錯亂恍惚皆因心虚¶
　所致¶
　　茯苓(三/兩)芍藥(二/兩)甘草　桂心　當歸(各一/兩)生薑(一/兩)¶
<pb:KR3e0078_WYG_069-42b>¶
　　(半/)麥門冬(去心/一升)大棗(三十/枚)¶
　右八味為散水三升煎取一升去滓分作兩服¶
經効療産後心虚忪悸志意不定煩躁恍惚¶
　　茯神　當歸　黄芩　麥門冬(去/心)甘草　人參¶
　　芍藥　酸棗仁　白鮮皮(各三/兩)大棗(七/枚)¶
　右十味為粗末水二升煮取七合去滓温服¶
琥珀散　治産後中風恍惚語澁心神煩悶四肢不隨¶
　　琥珀(另/研)茯神(去木各/一兩)逺志(去/心)石菖蒲　黄茋　防¶
<pb:KR3e0078_WYG_069-43a>¶
　　風　獨活　人參(各去/蘆)麥門冬(去/心)芎藭　桑寄生¶
　　　赤芍藥　羚羊角屑(各半/兩)甘草(二錢/半炙)¶
　右十四味為㕮咀每服五錢水一中盞半煎至一大¶
　盞去滓温服不拘時¶
遠志散　治産後中風心神恍惚言語錯亂煩悶睡卧¶
　不安¶
　　遠志(去/心)防風(去蘆各/一兩)麥門冬(去/心)酸棗仁(炒/)桑寄生¶
　　　獨活(去/蘆)桂心　當歸(去蘆/炒)茯神(去/木)羚羊角屑(各/七)¶
<pb:KR3e0078_WYG_069-43b>¶
　　(錢/半)甘草(炙半/兩)¶
　右十一味為㕮咀每服五錢煎服法同前¶
天麻丸　療産後中風恍惚語澁四肢不隨¶
　　天麻　硃砂(水/飛)防風(去/蘆)羌活(去蘆各/一兩)僵蠶(炒七/錢半)乾¶
　　蠍(炒/)白附子(炮/)五靈脂(炒各/半兩)雄雀糞(炒/)牛黄(另硏/各二)¶
　　(錢/半)¶
　右十味為細末糯米飯為丸如梧子大每服二三十¶
　丸薄荷酒送下日進二服¶
<pb:KR3e0078_WYG_069-44a>¶
辰砂遠志丸　主産後中風消風化痰安神鎮心¶
　　石菖蒲　遠志肉(甘草/煮)人參　茯神(去/木)辰砂(各五/錢)¶
　　川芎　山藥　鉄粉　麥門冬(去/心)細辛　天麻¶
　　半夏(湯/泡)南星　白附子(各一/兩)¶
　右十四味為末薑汁煮糊丸如菉豆大别以朱砂為¶
　衣每服三十丸夜卧生薑湯吞下¶
　　　虚煩¶
薛論見發熱條　四物湯加茯神遠志治産後虚煩十¶
<pb:KR3e0078_WYG_069-44b>¶
全大補湯尤效¶
大餘血奔心葢是分解了不便與童子小便并擀心下及¶
卧太速兼食不相宜之物所致但能依方療之無不痊可¶
療産後餘血不盡奔衝心煩悶腹痛¶
　　川芎　生乾地黄　枳殻　芍藥(各等分/為末)¶
　右四味酒服方寸匕日二服¶
集驗療産後血氣煩方(千金/同)¶
　　生地黄汁　清酒(各一/升)¶
<pb:KR3e0078_WYG_069-45a>¶
　右相和煎一沸分為兩服¶
廣濟療血氣煩悶方　生藕汁飲二升効竹𤁋亦得療¶
　産後七日内宿血不散時時衝心迷悶¶
　　荷葉(一兩七/錢半)延胡索(二/兩)地黄汁(二/合)¶
　右水二升煮二味取八合下延胡索分三服空心忌¶
　肉食一日¶
療産後餘血攻心或下血不止心悶面青冷氣欲絶¶
　羊血一盞頓服若不定更服立效¶
<pb:KR3e0078_WYG_069-45b>¶
經効療産後氣虚冷搏于血血氣結滯上衝心腹脹滿¶
　　當歸　桂心　川芎　吳茱茰　橘皮　生薑(各/一)¶
　　(兩/)芍藥(二/兩)¶
　右七味㕮咀以水三升煮取一升去滓空心服¶
治産後餘血奔心　用陳白梅搥碎渴煎湯飲¶
金黄散　治産後惡血衝心時發煩躁¶
　　𤣥胡索　蒲黄(各半/兩)桂心(二錢/半)¶
　右三味為細末烏梅煎湯冷調下二錢¶
<pb:KR3e0078_WYG_069-46a>¶
没藥丸　治産後心胸煩躁惡血不快¶
　　没藥(研/)蠻薑　延胡索　乾漆(炒/)當歸　桂心¶
　　牛膝　牡丹皮　乾薑(各等/分)¶
　右九味為細末醋煮&KR0727;糊丸如梧桐子大煎麯湯下¶
　十丸至十五丸¶
補遺治産後餘血衝心煩悶腹痛　用蒲黄(不以/多少)隔紙¶
　炒每一錢東流水煎湯調下　又失笑散亦佳¶
治産後短氣欲絶心中煩悶竹葉湯¶
<pb:KR3e0078_WYG_069-46b>¶
　　竹葉(切/細)麥門冬　小麥(各一/升)甘草(一/兩)生薑(二/兩)大棗¶
　　(十二/枚)¶
　右六味切以水一斗煮竹葉小麥至八升去滓納餘¶
　藥煮取三升去滓温服虚悸加人參二兩少氣力加¶
　糯米五合¶
甘竹茹湯　治産後内虛煩熱短氣方¶
　　甘竹茹(一/升)人參　茯苓　甘草(各一/兩)黄芩(三/兩)¶
　右五味㕮咀以水六升煮取二升去滓分三服日三¶
<pb:KR3e0078_WYG_069-47a>¶
人參當歸湯　治産後去血過多血虚則隂虚隂虚生¶
　内熱令人心煩短氣自汗頭痛¶
　　熟地黄　人參(去/蘆)當歸身(去/蘆)肉桂(去粗/皮)麥門冬(去/心)¶
　　(各二/錢)白芍藥(炒二/錢半)　血熱甚者加生地黄二錢¶
　右水二盅硬米一合竹葉十片煎至一盅食逺服¶
薤白湯　治産後胸中煩熱逆氣方¶
　　薤白　半夏　甘草　人參(各一/兩)栝蔞根(二/兩)麥門¶
　　冬(半/斤)¶
<pb:KR3e0078_WYG_069-47b>¶
　右六味㕮咀以水一斗三升煮取四升去滓分五服¶
　日三夜二熱甚加知母一兩¶
雲岐治産後血虚不得眠芍藥梔豉湯¶
　　芍藥　當歸　梔子(各五/錢)香䜴(半/合)¶
　右如梔子豉湯修服産後傷寒便同下後變證(此方/雖雲)¶
　(岐法不若仲景/酸棗湯穏當)¶
仲景二物黄芩湯　婦人在草褥自發露得風四肢苦¶
　煩熱頭痛者與小柴胡湯頭不痛但煩者此湯主之¶
<pb:KR3e0078_WYG_069-48a>¶
　(小柴胡湯見/傷寒少陽病)¶
　　黄芩(一/兩)苦參(二/兩)乾地黄(四/兩)¶
　右三味以水八升煮取二升温服一升多吐下蟲¶
婦人産中虚煩亂嘔逆安中益氣竹皮大丸主之¶
　　生竹茹　石膏(各二/分)桂枝　白薇(各/分)　甘草(七/分)¶
　右五味末之棗肉和丸彈子大每以飲服一丸日三¶
　夜二服有熱者倍白薇煩喘者加柏實一分¶
陳尋常治諸虚煩熱者以竹葉石膏湯温胆湯殊不知¶
<pb:KR3e0078_WYG_069-48b>¶
産後與尋常不同如石膏等藥不宜輕用用之必死¶
經驗方　治産後煩躁禹餘糧一枚狀如酸餡者入地¶
　埋一半四靣築緊用炭一秤發頂火一斤煆去火三¶
　分耗二為度用濕沙土罨一宿方取出打去外靣一¶
　層只用裏内細研水淘澄五七度將紙襯乾再研數¶
　千遍用甘草煎湯調二錢匕一服立効¶
　　　渴¶
熊産後心煩發渴宜清心蓮子飲(雜症/白濁)　薛前證若出¶
<pb:KR3e0078_WYG_069-49a>¶
血過多虚火上炎用童子小便或四物白术麥門丹皮¶
若胃氣虚而有熱用竹葉歸茋湯若血虚發熱用八珍¶
加麥門五味若血脱發熱煩躁用當歸補血湯若胃氣¶
虚弱用補中益氣湯或七味白术散　一産婦患前證¶
朝寒暮熱肚腹作痛以手按之不痛余以為氣血俱虚¶
用八珍之類治之彼反行逐血更加發熱煩躁余用當¶
歸補血湯熱躁漸止用八珍麥門五味氣血漸復¶
熟地黄湯　治産後虚渴不止少氣脚弱眼眩飲食無¶
<pb:KR3e0078_WYG_069-49b>¶
　味¶
　　熟地黄(酒洗浄蒸/焙一錢半)人參(去/蘆)麥門冬(去心各/二錢)𤓰蔞根¶
　　(二/錢)甘草(炙半/錢)¶
　右五味作一服水二盅糯米一撮生薑三片紅棗三¶
　枚同煎至一盅不拘時服¶
産寶療産後大渴不止¶
　　蘆根(切一/升)𤓰蔞　人參　甘草　茯苓(各三/兩)大棗¶
　　(二十/枚)麥門冬(生四/兩)¶
<pb:KR3e0078_WYG_069-50a>¶
　右七味以水九升煮取三升分三服頓服四劑即瘥¶
　忌菘菜¶
黄芩散(楊/氏)治産後血渴飲水不止¶
　　黄芩　麥門冬(各等/分)¶
　右二味㕮咀每服三錢水盞半煎至八分去滓温服¶
　無時¶
括蔞根湯(集/驗)療産後血渴¶
　　括蔞根(四/兩)麥門冬(去/心)人參(各三/兩)生乾地黄　甘草¶
<pb:KR3e0078_WYG_069-50b>¶
　　(各二/兩)土𤓰根(五/兩)大棗(二十/枚)　(産寳無地黄麥門/冬有牡蠣粉等分)¶
　右七味㕮咀以水八升煮取二升半分三服¶
千金竹葉湯　療産後虛渴少氣(力/)¶
　　竹葉(三/升)甘草　人參　茯苓(各一/兩)小麥(五/合)生薑¶
　　半夏(各三/兩)麥門冬(五/兩)大棗(十五/枚)¶
　右九味㕮咀以水九升先煮竹葉小麥薑棗取七升¶
　去滓内藥再煎取二升去滓一服五合日三夜一¶
七味白术散　治中氣虚弱津液短少口乾作渴或因¶
<pb:KR3e0078_WYG_069-51a>¶
　吐瀉所致者¶
　　人參　白术(炒/)木香　白茯苓　甘草(炒/)藿香¶
　　乾葛(各一/錢)¶
　右水煎服¶
竹葉歸茋湯　治胃氣虚弱口乾作渴惡冷飲食者¶
　　竹葉(一錢/半)黄茋(二/錢)白术　人參　當歸(各一/錢)麥門¶
　　冬(去心/七分)甘草(炒五/分)¶
　右七味水煎服¶
<pb:KR3e0078_WYG_069-51b>¶
𤣥胡索散　治産後失血渴不止¶
　　鬱金　乾葛　桂心　青皮　枳殻　𤣥胡索¶
　右六味各等分以好醋浸一宿焙乾末之每服二錢¶
　陳皮湯調下日三夜一¶
桃花散　治産後不煩而渴¶
　　新石灰(一/兩)黄丹(五/錢)¶
　右為細末渴時井水調下一錢¶
本治産後出血太多虚煩發渴用真正蒲黄末二錢白¶
<pb:KR3e0078_WYG_069-52a>¶
湯調下如渴燥甚井花水下¶
治産後中風煩渴用紅花子五合微炒研碎以水煎濃¶
徐徐呷之¶
療血渴及産後渴疾用蓮子心生取為細末米飲調下¶
二錢效¶
　　　自汗¶
大夫虚汗不止者由隂氣虚而陽氣加之裏虚表實陽¶
氣獨發於外故汗出也血為隂産則傷血是為隂氣虚¶
<pb:KR3e0078_WYG_069-52b>¶
也氣為陽其氣實者陽加於隂故令汗出而隂氣虚弱¶
不復者則汗出不止也凡産後血氣皆虛故多汗因之¶
遇風則變成痙縱不成痙亦虛乏短氣身體柴痩唇口¶
乾燥久則經水斷絶由津液竭故也　薛按前證屬血¶
氣俱虚急用十全大補湯如不應用參附茋附等湯若¶
汗多亡陽發痙尤當用前藥王海藏先生云頭汗出至¶
頸而還額上偏多葢額為六陽之所㑹也由虚熱熏蒸¶
而出竊謂前證當以部位分之額左屬肝額右屬肺鼻¶
<pb:KR3e0078_WYG_069-53a>¶
屬脾頥屬腎額屬心治者審之　一産婦略聞音响其¶
汗如水而昏憒諸藥到口即嘔余以為脾氣虚敗用參¶
附末為細丸時含三五粒隨液嚥下乃漸加之至錢許¶
却服參附湯而痊　一産婦盗汗不止遂致廢寐神思¶
疲甚口乾引飲余謂血虛有熱用當歸補血湯以代茶¶
又以當歸六黄湯内黄芩連蘖炒黑倍加人參五味子¶
二劑而愈　大凡産後忽冒悶汗出不識人(治用雞子/及竹𤁋二)¶
(法見前/血暈)薛前證屬太虛宜固元氣為主其汗不止必變¶
<pb:KR3e0078_WYG_069-53b>¶
柔痙東垣先生云婦人分娩及半産漏下昏冒目暝葢¶
因血暴亡而火上熾但補其血則神自昌若常時血下¶
當補而升舉其氣陽得血而神安則目明矣今立一方¶
以補手足厥隂之血兼益陽氣名曰全生活血湯¶
全生活血湯　治發熱自汗盗汗目&KR0835;&KR0835;四肢無力口¶
　乾頭暈行步欹側¶
　　升麻　芍藥(炒各/三錢)柴胡　當歸　防風　羌活¶
　　獨活　葛根　甘草(炒各/二錢)川芎　藁本(各一錢/五分)生¶
<pb:KR3e0078_WYG_069-54a>¶
　　地黄　熟地黄(各一/錢)細辛　蔓荆子(各五/分)紅花(三/分)¶
　右十六味每服五錢水煎熱服¶
麻黄根散　治産後虛汗不止¶
　　當歸　黄茋　麻黄根　牡蠣(煅為/粉)人參　粉草¶
　　(各等/分)¶
　右㕮咀每服四錢水一盞煎至七分去滓温服¶
又方¶
　　當歸　黄茋(各一/兩)麻黄根(二/兩)¶
<pb:KR3e0078_WYG_069-54b>¶
　右三味㕮咀每服三錢水一盞煎七分去滓服¶
千金療産後風虛汗出不止小便難四肢拘急難以屈¶
　伸¶
　　甘草(炙一/兩)附子(半箇炮/去皮尖)桂心　芍藥(各一/兩半)¶
　右四味㕮咀每服三錢水一盞生薑四片棗一枚煎¶
　七分去滓空心温服忌豬肉冷水生葱等物¶
經效療産後汗出不止¶
　　黄茋(十二/分)白术　牡蠣(煅/)茯苓　防風　麥門冬¶
<pb:KR3e0078_WYG_069-55a>¶
　　(去/心)生地黄(各八/分)大棗(七/枚)¶
　右八味㕮咀水二升煮取七合去滓空心分温兩服¶
療産後血氣暴虚汗出　淡竹葉煎湯三合微温服之¶
　須臾再服¶
又方　馬齒莧研取汁三大合煮一沸投蜜匙許冷停¶
　頓服(無新者用乾者/煮汁入蜜服)¶
止汗散　治産後盗汗不止一應汗多者皆可服¶
　　牡蠣(煅研/粉)小麥䴸(炒令黄色/碾為粉)¶
<pb:KR3e0078_WYG_069-55b>¶
　右等分和勻煮生豬肉汁調下二錢無時¶
人參湯　治産後諸虚不足發熱盗汗¶
　　人參　當歸(各等/分)¶
　右二味為末以豬腰子一隻去脂膜切小片子以水¶
　三升糯米半合葱白兩條煮米熟取清汁一盞入藥¶
　二錢煎至八分温服不拘時¶
當歸六黄湯　治氣血虚熱盗汗不止不應加人參白¶
　术心血不足加酸棗仁(炒/)¶
<pb:KR3e0078_WYG_069-56a>¶
　　當歸　熟地黄(自/製)黄茋(炒各/二錢)生地黄　黄蘖(炒/黑)黄¶
　　芩(炒/黒)黄連(炒黑各/一錢)¶
　右七味水煎服¶
參附湯　治陽氣虚寒自汗惡寒及手足逆冷大便自¶
　利或臍腹疼痛呃逆不食或汗多發痙等證¶
　　人參(一/兩)附子(炮五/錢)¶
　右二味作一服薑棗水煎徐徐服去人參加黄茋名¶
　茋附湯¶
<pb:KR3e0078_WYG_069-56b>¶
茋附湯　治陽氣虚脫惡寒自汗或口噤痰湧四肢逆¶
　冷或吐瀉腹痛飲食不入及一切虚寒等證¶
　　黄茋(一/兩)附子(炮五/錢)¶
　右二味作一劑薑棗水煎服如不應倍加附子方得¶
　全濟¶
當歸補血湯(見/前)十全大補湯(見下/虚羸)¶
　　　黄疸¶
丹治一婦人四月内産發黄四肢倦怠食少經事不來¶
<pb:KR3e0078_WYG_069-57a>¶
時發熱脈弦¶
　　白术(一/兩)人參　秦艽　牡丹皮　生地黄　木通¶
　　柴胡　芍藥(各半/兩)川芎　黄芩　乾葛(各一/錢)甘草¶
　　(五/分)¶
　右分十二貼水煎食前熱服¶
　　　發熱¶
薛産後虚煩發熱乃陽隨隂散氣血俱虚若惡寒發熱¶
煩躁作渴急用十全大補湯若熱愈甚急加桂附若作¶
<pb:KR3e0078_WYG_069-57b>¶
渴靣赤宜用當歸補血湯若誤認為火證投以凉劑禍¶
在反掌王太僕先生云如大寒而甚熱之不熱是無火¶
也熱來復去晝見夜伏夜發晝止不時而熱是無火也¶
當治其心如大熱而甚寒之不寒是無水也熱動復止¶
倐忽徃來時動時止是無水也當助其腎故心盛則生¶
熱腎盛則生寒腎虚則寒動於中心虚則熱收於内又¶
熱不勝寒是無火也寒不勝熱是無水也治法前證無¶
水者六味丸無火者八味丸氣血俱虚者八珍湯與十¶
<pb:KR3e0078_WYG_069-58a>¶
全大補湯　大尹俞君之内産後發熱晡熱吐血便血¶
兼盗汗小便頻數胸脇脹痛肚腹痞悶余曰此諸臟虚¶
損也治當固本為善自恃知醫用降火之劑更加瀉利¶
腸鳴嘔吐不食腹痛足冷始信余言診其脈或浮洪或¶
沉細或如無其靣或青黄或赤白此虚寒假熱之狀時¶
雖仲夏當捨時從證先用六君子湯加炮薑肉桂數劑¶
胃氣漸復諸證漸退更佐以十全大補湯半載全愈¶
儒者楊敬之内人所患同前但唾痰涎或用温補化痰¶
<pb:KR3e0078_WYG_069-58b>¶
之劑不應靣色黧黑兩尺浮大按之微細此因命門火¶
虚不能生脾土脾土不能生諸臟而為患也用八味丸¶
補土之母而痊　一婦産後三日起早况氣血未定遂¶
感身熱目暗如風狀即以清魂散二服得微汗而愈¶
滑伯仁治一産婦惡露不行臍腹痛頭疼寒熱衆皆以¶
為感寒温以薑附益大熱手足搐搦語譫目&KR0008;診其脈¶
弦而洪數靣赤目閉語喃喃不可辨舌黑如炲燥無津¶
潤胸腹按之不勝手葢燥劑摶其血内熱而風生血蓄¶
<pb:KR3e0078_WYG_069-59a>¶
而為痛也曰此産後熱入血室因而生風即先為清熱¶
降火治風凉血兩服頗爽繼以琥珀牛黄等稍觧人事¶
後以張從政三和散行血破瘀三四服惡露大下如初¶
時産已十日矣于是諸證悉平　一婦盛暑月中産三¶
日發熱其脈虚疾而大惡露不行敗血攻心狂言呌呼¶
奔走拏捉不住以乾荷葉生地黄牡丹皮濃煎湯調下¶
生蒲黄二錢一服即定惡露旋下而安　一婦産後時¶
發昏瞀身熱汗多眩暈口渴或時頭疼惡心醫用四物¶
<pb:KR3e0078_WYG_069-59b>¶
凉血之劑病不減又用小柴胡病益甚石山至診得浮¶
洪摶指汪曰産後而得是脈又且汗多而脈不為汗衰¶
法在不治所幸者不喘不泄耳其脈如是葢凉藥所激¶
也用人參三錢黄茋二錢甘草當歸各七分白术門冬¶
各一錢乾薑陳皮黄芩各五分煎服五劑脈歛而病漸¶
安　王僉憲宜人産後因沐浴發熱嘔惡渴欲引冷水¶
𤓰果譫語若狂飲食不進體素豐厚不受補醫用清凉¶
熱增劇診得六脈浮大洪數汪曰産後暴損氣血孤陽¶
<pb:KR3e0078_WYG_069-60a>¶
外浮内真寒而外假熱宜大補氣血與八珍湯加炮薑¶
八分熱減大半病人自以素不宜參茋不肯再服過一¶
日復大熱如火復與前劑潜加參茋炮薑連進二三服¶
熱退身凉而愈¶
當歸養血丸(産後/腹痛)當歸黄茋湯(腰/痛)¶
當歸補血湯　當歸散(並見胎自/墮半産條)¶
大全人參湯(見上/自汗)¶
羅氏犀角飲子　治産後亡津液虛損時自汗出發熱¶
<pb:KR3e0078_WYG_069-60b>¶
　困倦唇口乾燥¶
　　犀角　麥門冬　白术(各半/兩)柴胡(一/兩)枳殻(麩/炒)地骨¶
　　皮　生地黄　甘草(炒/)當歸　人參　茯苓　黄¶
　　芩　黄茋(各七/錢)¶
　右十三味㕮咀每服四錢薑三片浮麥七十粒水煎¶
　服¶
三之一湯　治産後虛勞發熱日久不安¶
　　柴胡　黄芩　人參　半夏　川芎　當歸　芍¶
<pb:KR3e0078_WYG_069-61a>¶
　　藥　熟地黄　甘草(各一/錢半)¶
　右九味作一服水二盅薑三片紅棗一枚煎一盅無¶
　時服¶
三分散　治産後日久虚勞發熱¶
　　川芎　當歸　芍藥　熟地黄　白术　白茯苓¶
　　　黄茋(各一/錢)柴胡　人參(各一/錢半)黄芩　半夏　甘¶
　　草(各半/錢)¶
　右十二味作一服水二盅生薑三片紅棗一枚煎至¶
<pb:KR3e0078_WYG_069-61b>¶
　一盅食前服¶
加味逍遥散　治産後發熱口乾作渴唇裂生瘡¶
　　當歸　白芍藥　乾葛(各二/錢)生地黄　川芎　黄¶
　　芩(各一/錢半)人參(九/分)麥門冬(九/分)柴胡(一/錢)烏梅(二/個)甘草(六/分)¶
　右十一味剉散分作二服用水一盅煎至七分空心¶
　服¶
婁産後發熱多屬虚寒惟乾薑加入補藥中神效此丹¶
　溪法也¶
<pb:KR3e0078_WYG_069-62a>¶
人參當歸湯　治産後去血過多血虚則隂虚隂虛則¶
　生内熱心胸煩滿呼吸短氣頭痛悶亂晡時轉甚與¶
　大病後虚煩相類(方見前産/後虚煩)¶
　　　徃來寒熱¶
郭産後乍寒乍熱者何答曰隂陽不和敗血不散能令¶
乍寒乍熱産後血氣虚損隂陽不和隂勝則乍寒陽勝¶
則乍熱隂陽相乗則或寒或熱若因産勞傷臟腑血弱¶
不得宣越故令敗血不散入於肺則熱入於脾則寒醫¶
<pb:KR3e0078_WYG_069-62b>¶
人若誤作瘧疾治之則謬矣隂陽不和宜増損四物湯¶
敗血不散宜奪命丹又問二者何以别之時有刺痛者¶
敗血也但寒熱無他證者隂陽不和也增損四物湯不¶
一皆隨病加減　薛産後寒熱因氣血虚弱或脾胃&KR0635;¶
損乃不足之證經云隂虚則發熱陽虚則惡寒若兼大¶
便不通尤屬氣血虚弱切不可用發表䧏火若寸口脈¶
㣲名陽氣不足隂氣上入於陽中則惡寒用補中益氣¶
湯尺部脈弱名隂氣不足陽氣下陷於隂中則發熱用¶
<pb:KR3e0078_WYG_069-63a>¶
六味地黄丸大抵隂不足陽徃從之則陽内䧟而發熱¶
陽不足隂徃從之則隂上入而惡寒此隂陽不歸其分¶
以致寒熱交争故惡寒而發熱也當用八珍湯若病後¶
四肢發熱或形氣倦怠此元氣未復濕熱乗之故耳宜¶
補中益氣湯若肌熱大渴引飲目赤靣紅此血虛發熱¶
用當歸補血湯若認為寒則誤矣　一産婦惡寒發熱¶
用十全大補加炮薑治之而愈但飲食不甘肢體怠倦¶
用補中益氣而安又飲食後犯怒惡寒發熱抽搐咬牙¶
<pb:KR3e0078_WYG_069-63b>¶
難候其脈視其靣色青中隠黄欲按其腹以手䕶之此¶
肝木侮脾土飲食停滯而作用六君加木香一劑而安¶
　一産婦惡寒發熱余欲用八珍加炮薑治之其家知¶
醫以為風寒用小柴胡湯余曰寒熱不時乃氣血虚也¶
不信仍服一劑汗出不止譫語不絶煩熱作渴肢體抽¶
搐余用十全大補湯二劑益甚脈沉大重按如無仍以¶
前湯加附子四劑稍緩數劑而安　吳茭山治一婦人¶
産後去血過多食後著腦頭疼身痛寒熱如瘧左手弦¶
<pb:KR3e0078_WYG_069-64a>¶
大㣲有寒邪右手弦滑不勻食飲痰火也二者因虚而¶
得宜養正祛邪遂以茯苓補心湯去地黄加羌活青皮¶
䓤棗三服汗出身凉其患漸差然後以八物湯調理半¶
月後全愈　一婦産後惡露未盡瘀血入絡又感寒邪¶
身熱如瘧即以生料五積散五貼惡露自下而寒熱除¶
　又一婦産後惡露未盡因起抺身寒氣客於經絡乍¶
寒乍熱脈緊而弦以葱白散二貼安　一少婦初産四¶
日冷物傷脾胃但覺身分不快嘔逆飲食少思心腹滿¶
<pb:KR3e0078_WYG_069-64b>¶
悶時或腹脇刺痛晨惡寒晚潮熱夜則恍惚譫語晝則¶
抽搐頗類風狀變異多端諸醫莫測或作虚風或云血¶
凝實熱用甘温而行血以寒凉退實熱如此半月不効¶
汪至見醫滿座亦跼縮診其脈弦而緊遂令按之小腹¶
急痛知瘀血未盡也思患者大熱惡露已下未必還有¶
餘血偶因寒凉所傷瘀血停滯下焦日久客於經絡所¶
以變生諸證須得大調經散倍入琥珀化諸惡血成水¶
其患方愈遂合前藥服之五日後行惡水斗許臭不可¶
<pb:KR3e0078_WYG_069-65a>¶
近患人覺倦病勢漸減然後以人參養榮湯數十貼月¶
餘如初¶
雲産後徃來寒熱四物内加小柴胡湯¶
保治日久虚勞㣲有寒熱脈沉而數宜服柴胡四物湯¶
　　川芎　當歸　芍藥　熟地黄(各一/錢半)柴胡(八/錢)人參¶
　　黄苓　甘草　半夏(各三/錢)¶
　右九味為末水煎服¶
雲産後徃來寒熱脈弦者少陽也小柴胡加生地黄湯¶
<pb:KR3e0078_WYG_069-65b>¶
　　柴胡(二/兩)黄芩(五/錢)人參(三/錢)半夏(一兩半/湯洗)大棗(三/枚)生地¶
　　黄　梔子　枳殼(䴸炒各/五錢)¶
　右如前煎服¶
增損柴胡湯　治産後虚發寒熱飲食少腹脹¶
　　柴胡　人參　甘草　半夏　陳皮　川芎　白¶
　　芍藥(各等分/為㕮咀)¶
　右七味每服三錢薑五片棗二枚水同煎食後日二¶
　服¶
<pb:KR3e0078_WYG_069-66a>¶
增損四物湯(方見本/卷腹痛)　評曰乍寒乍熱榮衛不和難以¶
　輕議若其敗血不散豈止入脾肺二臟耶大抵一隂¶
　閉一陽即作寒熱隂勝故寒陽勝故熱只可云敗血¶
　循經流入閉諸隂則寒閉諸陽則熱血氣與衛氣解¶
　則休遇再㑹而復作大調經散五積散入醋煎佳¶
雲岐熟地黄散　治産後蓐勞皆由體虚氣力未壯勞¶
　復所起四肢煩疼時發寒熱不思飲食¶
　　熟地黄　人參　白芍藥　白茯苓　白术　續¶
<pb:KR3e0078_WYG_069-66b>¶
　　斷(各一/兩)黄茋　桂心　五味子　當歸　川芎(各/七)¶
　　(錢/半)　(大全方有麥/門冬七錢半)¶
　右十一味㕮咀每服四錢薑三片棗一枚水煎服一¶
　方無桂心五味續斷有柴胡黄芩半夏(各七/錢半)作散¶
黄茋丸　治産後蓐勞寒熱進退頭目眩痛骨節痠疼¶
　氣力羸乏¶
　　黄茋　鼈甲　當歸(炒各/一兩)桂心　白芍藥　續斷¶
　　川芎　牛膝　蓯蓉　沉香　柏子仁　枳殼(各/七)¶
<pb:KR3e0078_WYG_069-67a>¶
　　(錢/半)五味子　熟地黄(各半兩共/為細末)¶
　右十四味煉蜜和丸梧子大每服四五十丸食後粥¶
　飲下¶
大調經散　治産後血虚惡露未消氣為敗濁凝滯榮¶
　衛不調隂陽相乘憎寒發熱或自汗或腫滿皆氣血¶
　未平之所為也¶
　　大豆(一兩半/炒去皮)茯神(一/兩)真琥珀(一/錢)¶
　右三味為細末濃煎烏豆紫蘇湯調下¶
<pb:KR3e0078_WYG_069-67b>¶
加減烏金散　治産後寒熱似瘧¶
　　厚朴　柴胡　黄芩　麻黄(各二/錢)陳皮　當歸¶
　　川芎　桔梗　茯苓(各一錢/五分)桂枝　蒼术　白芷¶
　　枳殼(各一/錢)羌活　草果　半夏(各二/錢)甘草(九/分)白芍¶
　　藥　熟地黄(各一錢/五分)¶
　右十九味剉為散分作兩服每服用水一盅半薑三¶
　片葱三莖煎至一盅不拘時服　有汗多當歸川芎¶
　白芍藥熟地黄　有脹多厚朴陳皮　有熱多柴胡¶
<pb:KR3e0078_WYG_069-68a>¶
　黄芩　有寒多蒼术草果桂枝　有痰多半夏桔梗¶
　茯苓　有頭痛多川芎白芷羌活　有瀉去枳殼甘¶
　草不用　(如方用有餘血塊在腹作潮熱疼痛加三/稜莪术多用𤣥胡索八角蘹香遍身痛加)¶
　(羌活獨活寒熱徃/來加黄芩柴胡)¶
産保療産後惡寒壯熱一夜三五度發惡語口中生瘡¶
　時時乾嘔困乏悶絶¶
　　人參　獨活　白蘚皮　葛根　防風　青竹茹¶
　　　逺志(各一/兩半)茯神(二/兩)白歛(二兩/半)𤣥參(三/兩)竹瀝(二升/半)¶
<pb:KR3e0078_WYG_069-68b>¶
　右十三味取銀一斤水一斗五升煮取七升下諸藥¶
　重煮取三升分温三服忌魚酒濕&KR0727;等¶
知母湯　治産後乍寒乍熱通身温壯胸心煩悶¶
　　知母(三/兩)芍藥　黄芩(各二/兩)桂心　甘草(各一兩以/上為㕮咀)¶
　右五味水五升煮取二升半分三服　一方不用桂¶
　心用生地黄¶
　¶
　證治凖繩卷六十九¶
