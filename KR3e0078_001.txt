# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:38.508375
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一
<pb:KR3e0078_WYG_001-1a>¶
欽定四庫全書¶
　證治準繩卷一¶
　　　　　　　　　　　　明　王肯堂　撰¶
　準繩¶
　　諸中門¶
　　　卒中暴厥¶
經云暴病卒死皆屬于火註云火性速疾故也然初治¶
之藥不寒而溫不降而升甚者從治也俗有中風中氣¶
<pb:KR3e0078_WYG_001-1b>¶
中食中寒中暑中濕中惡之别但見卒然仆倒昏不知¶
人或痰涎壅塞咽喉作聲或口眼喎斜手足癱瘓或半¶
身不遂或六脉沉伏或指下浮盛者並可用麻油薑汁¶
竹瀝調蘇合香丸如口噤抉開灌之或用三生飲一兩¶
加人參一兩煎成入竹瀝二三杯薑汁少許如抉不開¶
不可進藥急以生半夏為末吹入鼻中或用細辛皂角¶
菖蒲為末吹入得&KR0329;則甦此可以驗其受病深淺則知¶
其可治不可治(詳見中風/門口噤條)若口開手撒遺尿者虚極而¶
<pb:KR3e0078_WYG_001-2a>¶
陽暴脫也速用大料參茋接補之及臍下大艾灸之¶
痰涎壅盛者宜吐之急救稀涎散猪牙皂角肥實不蛀¶
者四挺去黑皮晉礬光明者一兩各為細末研勻輕者¶
五分重者三錢溫水調灌下又碧霞散揀上色精好石¶
緑研篩水飛再研取二三錢同氷片三四豆許研勻以¶
生薄荷汁合溫酒調服之二藥不大嘔吐但㣲㣲令涎¶
自口角流出自甦　舊說口開心絶手撒脾絶眼合肝¶
絶遺尿腎絶聲如鼾肺絶皆為不治之症然五症不全¶
<pb:KR3e0078_WYG_001-2b>¶
見者速服參茋膏灸臍下亦有得生者　卒中眼上戴¶
不能視者灸第一椎骨第五椎上各七壯一齊下火炷¶
如半&KR0037;核大　若中人髪直吐清沫揺頭上攛靣赤如¶
粧汗綴如珠或頭靣赤黑眼閉口開氣喘遺尿皆不可¶
治　諸中或未甦或已甦或初病或久病忽吐出紫紅¶
色者死　傳心方云治男子婦人涎潮於心卒然中倒¶
當即時扶入暖室中扶䇿正坐當靣作好醋炭熏之令¶
醋氣衝入口鼻内良久其涎潮聚於心者自収歸舊輕¶
<pb:KR3e0078_WYG_001-3a>¶
者即時甦醒重者亦省人事唯不可喫一滴湯水入喉¶
也如喫湯水則其涎永繫于心絡不能去必成廢人¶
風邪中人六脉多沉伏亦有脉隨氣奔指下洪盛者浮¶
遲吉堅大急疾凶　浮遲為寒　虚大為暑不當暑則¶
為虚　浮澀為濕　浮大為風浮數無熱亦為風　㣲¶
而數浮而𦂳沉而遲皆氣中　風應人迎　氣應氣口¶
　洪大為火　滑為痰　或浮而滑沉而滑㣲而虚者¶
皆虚與痰　更當察時月氣候及其人之起居參以顯¶
<pb:KR3e0078_WYG_001-3b>¶
症而定病之主名以施治療¶
　　　中風¶
中後當如東垣法分中血脉中府中藏施治　靈樞經¶
云虚邪偏客於身半其入深者内居榮衛榮衛稍衰則真¶
氣去邪氣獨留發為偏枯故其邪氣淺者脉偏痛又云¶
偏枯身偏不用而痛言不變志不亂病在分腠之間巨¶
針取之益其不足損其有餘乃可復也痱之為病也身¶
無痛者四肢不收志亂不甚其言㣲知可治甚則不能¶
<pb:KR3e0078_WYG_001-4a>¶
言不可治也此内經論中風之淺深也其偏枯身偏痛¶
而言不變志不亂者邪在分腠之間即仲景東垣所謂¶
邪中府是也痱病無痛手足不收而言瘖志亂者邪入¶
于裏即仲景東垣所謂邪中藏是也¶
中血脉外有六經之形症則以小續命湯加減及踈風¶
湯治之　太陽經中風無汗惡寒于續命湯中加麻黄¶
防風杏仁一倍針太陽經至隂出血崑崙舉蹻有汗惡¶
風於續命湯中加桂枝芍藥杏仁一倍針風府　陽明¶
<pb:KR3e0078_WYG_001-4b>¶
經中風無汗身熱不惡寒于續命湯中加石膏二兩知¶
母二兩甘草一兩有汗身熱不惡風于續命湯中加葛¶
根二兩桂枝黄芩各一倍針陷谷刺厲兊　太隂經中¶
風無汗身涼于續命湯中加附子一倍乾薑加二兩甘¶
草加三兩針隱白　少隂經中風有汗無熱于續命湯¶
中加桂枝附子甘草各一倍針太谿　凡中風無此四¶
證六經混淆繫於少陽厥隂或肢節攣痛或麻木不仁¶
每續命八兩加羌活四兩連翹六兩刺厥隂之井大敦¶
<pb:KR3e0078_WYG_001-5a>¶
以通其經灸少陽之經絶骨以引其熱¶
中府内有便溺之阻隔宜三化湯或局方中麻仁丸通¶
利之¶
外無六經之形症内無便溺之阻隔知為血弱不能養¶
筋故手足不能運動舌强不能語言也宜大秦芃湯養¶
血而筋自榮　若内外症俱有之先解表而後攻裏若¶
内邪已除外邪已去當服愈風湯以行中道久服大風¶
盡去縱有㣲邪只從愈風湯加減治之然治病之法不¶
<pb:KR3e0078_WYG_001-5b>¶
可失於通塞或一氣之㣲汗或一旬之通利如此乃常¶
治之法也久之清濁自分榮衞自和矣¶
中藏痰涎昏冒宜至寶丹活命金丹之類(若中血脉中/府之病初不)¶
(宜用龍腦麝香牛黄為麝香入脾治肉牛黄入肝治筋/龍腦入腎治骨恐引風深入骨髄如油入麫莫之能出)¶
中府者多兼中藏　如左闗脉浮弦靣目青左脉偏痛¶
筋脉拘急目瞤頭目眩手足不收坐踞不得此中膽兼¶
中肝也犀角散之類　如左寸脉浮洪靣赤汗多惡風¶
心神顛倒言語謇澀舌强口乾忪悸恍惚此中小腸兼¶
<pb:KR3e0078_WYG_001-6a>¶
中心也加味牛黄散之類　如右闗脉浮緩或浮大靣¶
唇黄汗多惡風口喎語澀身重怠惰嗜卧肌膚不仁皮¶
肉瞤動腹脹不食此中胃兼中脾也防風散之類　如¶
右寸脉浮濇而短鼻流清涕多喘胸中冒悶短氣自汗¶
聲嘶四肢痿弱此中大腸兼中肺也五味子湯之類¶
如左尺脉浮滑靣目黧黑腰脊痛引小腹不能俛仰兩¶
耳虚鳴骨節疼痛足痿善恐此中膀胱兼中腎也獨活¶
散之類　治風之法解表攻裏行中道三法盡矣然不¶
<pb:KR3e0078_WYG_001-6b>¶
可執也如小續命湯亦麻黄桂枝之變麻黄桂枝若不¶
施于冬月即病之傷寒而施于溫熱之症未有不殺人¶
者其可執乎　戴復菴云治風之法初得之即當順氣¶
及其久也即當活血久患風疾四物湯吞活絡丹愈者¶
正是此義若先不順氣遽用烏附又不活血徒用防風¶
天麻羌活輩吾未見其能治也然順氣之藥則可破氣¶
㵼氣之藥則不可　卒仆偏枯之症雖有多因未有不¶
因真氣不周而病者故黄茋為必用之君藥防風為必¶
<pb:KR3e0078_WYG_001-7a>¶
用之臣藥黄茋助真氣者也防風載黄茋助真氣以周¶
於身者也亦有治風之功焉許𦙍宗治王太后中風口¶
噤煎二藥熏之而愈况服之乎　多怒加羚羊角　渇¶
加葛根汁秦艽　口噤口喎亦加秦艽　恍惚錯語加¶
茯神逺志　不得睡加炒酸&KR0037;仁　不能言加竹瀝荆¶
瀝棃汁陳醬汁生葛汁人乳汁　内熱加棃汁人乳生¶
地黄汁　痰多加竹瀝荆瀝少佐以薑汁　予每治此¶
症用諸汁以收竒功為其行經絡滲分肉㨗于湯散故¶
<pb:KR3e0078_WYG_001-7b>¶
也　小便不利三因白散子加木通燈心茅根煎熱盛¶
去附子　潔古云中風如小便不利不可以藥利之既¶
已自汗則津液外亡小便自少若利之使榮衞枯竭無¶
以制火煩熱愈甚當俟熱退汗止小便自行也　遺尿¶
濃煎參茋湯少加益智子頻啜之　中風多食風木盛¶
也盛則尅脾脾受敵求助於食經曰實則夢與虚則夢¶
取當瀉肝木治風安脾脾安則食少是其效也　此其¶
大略也仍分症詳著于後¶
<pb:KR3e0078_WYG_001-8a>¶
痰涎壅盛　橘紅一斤逆流水五碗煮數滚去橘紅再¶
煮至一碗頓服白湯導之吐痰之聖藥也　竹瀝荆瀝¶
少佐薑汁加入二陳湯星香散中乃必用之藥　戴云¶
肥人多中以氣盛于外而歉于内也肺為氣出入之道¶
人肥者必氣急氣急必肺邪盛肺金尅肝木膽為肝之¶
府故痰涎壅盛所以治之必先理氣為急中後氣未盡¶
順痰未盡降調理之劑唯當以藿香正氣散和星香散¶
煎服此藥非特可以治中風之症中氣中惡藿亂尤宜¶
<pb:KR3e0078_WYG_001-8b>¶
　中後體虚有痰宜四君子湯和星香散或六君子湯¶
和之　脉沉伏無熱者用三生飲加全蝎一個　養正¶
丹可以墜下痰涎鎮安元氣氣實者以星香湯吞之氣¶
虚者以六君子湯吞之¶
口噤　以蘇合香丸或天南星氷片末或白梅末擦牙¶
　以鬱金藜蘆末搐鼻　以黄茋防風湯熏　針人中¶
頰車各四分　白礬半兩鹽花一分細研揩㸃牙根下¶
更以半錢七綿裹安牙盡頭　用甘草比中指節截作¶
<pb:KR3e0078_WYG_001-9a>¶
五截於麻油内浸過炭火上炙候油入甘草以物抉開¶
牙闗令咬定甘草可人行十里許時又換甘草一截後¶
灌藥極效¶
口眼喎斜　經曰木不及曰委和委和之紀其動緛戾¶
拘緩又云厥隂所至為緛益緛縮短也木不及則金化¶
縮短乗之以勝木之條逹也戾者口目喎斜也拘者筋¶
脉拘强也木為金之縮短牽引而喎斜拘强也緩者筋¶
脉縱也木為金乗則土寡于畏故土兼化緩縱于其空¶
<pb:KR3e0078_WYG_001-9b>¶
隙而拘緩者自緩也故口目喎斜者多屬胃土然有筋¶
脉之分焉經云足之陽明手之太陽筋急則口目為僻¶
眥急不能卒視此胃土之筋為喎斜也又云胃足陽明¶
之脉挾口環唇所生病者口喎唇斜此胃土之脉為喎¶
斜也口目常動故風生焉耳鼻常静故風息焉治宜清¶
陽湯秦芃升麻湯或二方合用黄茋二錢人參當歸白¶
芍藥各一錢甘草桂枝各五分升麻葛根秦芃各一錢¶
白芷防風蘇木紅花酒黄蘖各五分水酒各半煎稍熱¶
<pb:KR3e0078_WYG_001-10a>¶
服初起有外感者加蓮鬚䓤白三莖同煎取㣲汗第二¶
服不用　外以酒煮桂取汁一升以故布浸搨病上左¶
喎搨右右喎搨左　筋急喎斜藥之可愈脉急喎斜非¶
灸不愈目斜灸承泣口喎灸地倉如未效于人迎頰車¶
灸之　戴云中而口眼喎斜者先燒皂角烟熏之以逐¶
去外邪次燒乳香熏之以順其血脉¶
半身不遂　經云胃脉沉鼓濇胃外鼓大心脉小堅急¶
皆鬲偏枯男子發左女子發右不瘖舌轉可治三十日¶
<pb:KR3e0078_WYG_001-10b>¶
起其從者瘖三歲起年不滿二十者三歲死盖胃與脾¶
為表裏隂陽異位更實更虚更逆更從或從内或從外¶
是故胃陽虚則内從于脾内從於脾則脾之隂盛故胃¶
脉沉鼓濇也濇為多血少氣胃之陽盛則脾之隂虚虚¶
則不得與陽主内反從其胃越出於部分之外故胃脉¶
鼓大於臂外也大為多氣少血心者元陽君主宅之生¶
血主脉因元陽不足隂寒乗之故心脉小堅急小者陽¶
不足也堅急者隂寒之邪也夫如是心胃之三等脉凡¶
<pb:KR3e0078_WYG_001-11a>¶
有其一即為偏枯者何也盖心是天真神機開發之本¶
胃是穀氣充大真氣之標標本相得則胸膈間之膻中¶
氣海所留宗氣盈溢分布四藏三焦上下中外無不周¶
徧若標本相失則不能致其氣于氣海而宗氣散矣故¶
分布不周于經脉則偏枯不周于五藏則瘖即此言之¶
是一條可為後之諸言偏枯者綱領也未有不因真氣¶
不周而病者也故治療之方不用黄茋為君人參當歸¶
白芍藥為臣防風桂枝釣藤竹瀝荆瀝薑汁韭汁葛汁¶
<pb:KR3e0078_WYG_001-11b>¶
梨汁乳汁之屬為之佐使而雜沓乎烏附羌獨之屬以¶
涸榮而耗衞如此死者醫殺之也　丹溪云大率多痰¶
在左挾死血與無血在右挾氣虚與痰亦是無本杜撰¶
之談不必拘之　古方順風勻氣散虎骨散虎脛骨酒¶
黄茋酒皆可用　外用蠶沙兩石分作三袋每袋可七¶
斗蒸熱一袋著患處如冷再換一袋依前法數數換易¶
百不禁瘥止須羊肚釀粳米葱白薑椒䜴等煮爛熟日¶
食一具十日止¶
<pb:KR3e0078_WYG_001-12a>¶
失音不語　素問云太隂所謂入中為瘖者陽盛已衰¶
故為瘖也内奪而厥則為瘖痱此腎虚也少隂不至者¶
厥也夫腎者藏精主下焦地道之生育故衝任二脉繫¶
焉二脉與少隂腎之大絡同出腎下起于胞中其衝脉¶
因稱胞絡為十二經脉之海遂名海焉衝脉之上行者¶
滲諸陽灌諸精下行者滲三陽灌諸絡而溫肌肉别絡¶
結於跗因腎虚而腎絡與胞絡内絶不通于上則瘖腎¶
脉不上循喉嚨挾舌本則不能言二絡不通于下則痱¶
<pb:KR3e0078_WYG_001-12b>¶
厥矣如是者以地黄飲子主之　竹瀝　荆瀝　大梨¶
汁(各三/杯)生葛汁　人乳汁(各二/杯)陳醬汁(半/杯)和勻隔湯頓¶
溫服　有痰者滌痰湯　内熱者涼膈散加石菖蒲逺¶
志為末煉蜜丸彈子大朱砂為衣每服一丸薄荷湯化¶
下名轉舌膏　寶鑑訶子湯正舌散茯神散¶
四肢不舉　有虚有實實者脾土太過瀉令濕退土平¶
而愈虚者脾土不足十全散加減去邪留正(詳見/痿門)¶
身體疼痛　鐵彈丸十味剉散(内有熱藥無/熱者宜之)蠲痺湯¶
<pb:KR3e0078_WYG_001-13a>¶
昏冐　活命金丹　至寶丹　至聖保命金丹　牛¶
黄清心丸　中風要分隂陽　隂中顔青臉白痰厥喘¶
塞昏亂眩暈喎斜不遂或手足厥冷不知人多汗　陽¶
中臉赤如醉怒牙闗𦂳急上視强直掉眩素問云諸風¶
掉眩支痛强直筋縮為厥隂風木之氣自大寒至小滿¶
風木君火二氣之位風主動善行數變木旺生火風火¶
屬陽多為兼化且陽明燥金主于𦂳歛縮勁風木為病¶
反見燥金之化由亢則害承乃制謂已過極則反似勝¶
<pb:KR3e0078_WYG_001-13b>¶
已之化故木極似金况風能勝濕而為燥風病勢甚而¶
成筋縮燥之甚也¶
有熱盛生風而為卒仆偏枯者以桂麻烏附投之則殆¶
當以河間法治之紺珠經云以火為本以風為標心火¶
暴甚腎水必衰肺金既摧肝木自旺治法先以降心火¶
為主或清心湯或瀉心湯大作劑料服之心火降則肝¶
木自平矣次以防風通聖散汗之或大便閉塞者三化¶
湯下之内邪已除外邪已盡當以羌活愈風湯常服之¶
<pb:KR3e0078_WYG_001-14a>¶
宣其氣血導其經絡病自已矣或舌蹇不語者轉舌膏¶
或活命金丹以治之此聖人心法也或有中風便牙闗¶
𦂳急漿粥不入急以三一承氣湯灌于鼻中待藥下則¶
口自開矣然後按法治之¶
有元氣素弱或過于勞役或傷于嗜欲而卒然厥仆狀¶
類中風者手必散口必開非大劑參茋用至斤許豈能¶
囘元氣于無何有之鄉哉亦有不仆而但舌强語澀痰¶
壅口眼喎斜肢體不遂者作中風治必殆以六君子湯¶
<pb:KR3e0078_WYG_001-14b>¶
加諸汁治之　寶鑑云凡人初覺大指次指麻木不仁¶
或不用者三年内有中風之疾也宜先服愈風湯天麻¶
丸各一料此治未病之法也薛已云預防之理當養氣¶
血節飲食戒七情逺幃幙可也若服前方以預防適所¶
以招風取中也¶
　　　中寒¶
中寒之症身體强直口噤不語或四肢戰掉或洒洒惡¶
寒或翕翕發熱或卒然眩暈身無汗者此寒毒所中也¶
<pb:KR3e0078_WYG_001-15a>¶
其異于傷寒何也曰傷寒發熱而中寒不發熱也仲景¶
于傷寒詳之而中寒不成熱者未之及何也曰陽動隂¶
静動則變生静則不變寒雖隂邪既鬱而成熱遂從乎¶
陽動傳變不一靡有定方故極推其所之之病不得不¶
詳也其不成熱者則是邪中于隂形之中一定而不移¶
不移則不變不變則止在所中寒處而生病是故略而¶
不必詳也治之先用酒調蘇合香丸輕則五積散加香¶
附一錢麝香少許重則用薑附湯若人漸甦身體囘暖¶
<pb:KR3e0078_WYG_001-15b>¶
稍能言語須更問其别有何證寒脉遲𦂳挾氣帯洪攻¶
刺作痛附子理中湯加木香半錢挾風帯浮眩暈不仁¶
加防風一錢挾濕帯濡腫滿疼痛加白术一錢筋脉牽¶
急加木𤓰一錢肢節疼痛加桂一錢亦可灸丹田穴以¶
多為妙大抵中在皮膚則為浮中在肉則為苛為重為¶
聚液分裂而痛或痛在四肢或痛在胸脇或痛在脛背¶
或痛在小腹引睪或經脉引注藏府之膜原為心腹痛¶
或注連于藏府則痛死不知人中于筋骨為筋攣骨痛¶
<pb:KR3e0078_WYG_001-16a>¶
屈伸不利中入六府五藏則仲景述在金匱要畧中所¶
以肺中寒者吐濁涕肝中寒者兩臂不能舉舌本燥喜¶
太息胸中痛而不得轉側則吐而汗出也心中寒者其¶
人若心中如噉蒜狀劇者心痛徹背背痛徹心譬如蟲¶
注其脉浮者自吐乃愈不言脾腎二藏中寒者缺文也¶
然所謂中藏者乃中五藏所居畔界之郭内阻隔其經¶
藏氣不得出入故病若真中藏則死矣　永類鈐方云¶
肝中寒其脉人迎幷左闗𦂳而弦其証惡寒發熱靣赤¶
<pb:KR3e0078_WYG_001-16b>¶
如有汗胸中煩脇下攣急足不得伸　心中寒者其脉¶
人迎幷左寸𦂳而洪其証如噉韭虀甚則心痛掣背惡¶
寒四肢厥自吐昏塞不省　脾中寒其脉人迎幷右闗¶
𦂳而沉其証心腹脹四肢攣急噯噫不通藏氣不傳或¶
秘或泄　肺中寒其脉人迎幷右寸𦂳而濇其証善吐¶
濁氣短不能報息洒洒而寒吸吸而咳　腎中寒其脉¶
人迎幷左尺𦂳而滑其証色黑氣弱吸吸少氣耳聾腰¶
痛膝下拘疼昏不知人　治當審㣲甚甚則以薑附湯¶
<pb:KR3e0078_WYG_001-17a>¶
為主㣲則不換金正氣散加附子附子五積散臍腹痛¶
四肢厥附子理中湯薑附湯入肝加木𤓰入肺加桑白¶
皮入脾加术入心加茯苓¶
　　　中暑(更㕘傷暑門/)¶
中暑之症靣垢悶倒昏不知人冷汗自出手足㣲冷或¶
吐或瀉或喘或滿以來復丹末同蘇合香丸用湯調灌¶
或以來復丹研末湯調灌之却暑散水調灌下亦得候¶
其人稍甦則用香薷飲香薷湯煎熟去查入麝香少許¶
<pb:KR3e0078_WYG_001-17b>¶
服或剥蒜肉入鼻中或研蒜水解灌之盖中傷暑毒陽¶
外隂内諸暑藥多有暖劑如大順之用薑桂枇杷葉散¶
之用丁香香薷飲之用香薷香薷味辛性暖薑亦辛暖¶
又蒜氣臭烈能通諸竅大概極臭極香之物皆能通竅¶
故也　熱死人切勿便與冷物及卧冷地正如凍死人¶
須先與冷水若遽近火即死一法行路暍死人惟得置¶
日中或令近火以熱湯灌之即活　初覺中暑即以日¶
晒瓦或布蘸熱湯更易熨其心腹臍下急以二氣丹末¶
<pb:KR3e0078_WYG_001-18a>¶
湯調灌下　一方用不蛀皂角不拘多少刮去黒皮燒¶
烟欲盡用盆合於地上周圍勿令透烟每用皂角灰一¶
兩甘草末六錢和匀每服一錢新汲水調下氣虚人溫¶
漿水調下昏迷不省者不過兩服盖中暑人痰塞闗竅¶
皂角能踈利去痰故也　又有暑途一證似中而輕欲¶
睡嬾語實人香薷飲加黄連一錢虚人星香飲加香薷¶
一錢甦後冷汗不止手足尚逆煩悶多渇者宜香薷飲¶
甦後為醫者過投冷劑致吐利不止外熱内寒煩躁多¶
<pb:KR3e0078_WYG_001-18b>¶
渇甚欲裸形狀如傷寒隂盛格陽宜用溫藥香薷飲加¶
附子浸冷服渇者縮脾飲加附子亦浸冷服¶
東垣云静而得之謂之中暑中暑者隂證當發散也或¶
避暑熱納凉于深堂大厦得之者名曰中暑其病必頭¶
痛惡寒身形俱急肢節疼痛而煩心肌膚大熱無汗為¶
房室之隂寒所遏使周身陽氣不得發越世多以大順¶
散主之是也動而得之為中熱中熱者陽證為熱傷元¶
氣非形體受病也若行人或農夫于日中勞役得之者¶
<pb:KR3e0078_WYG_001-19a>¶
名曰中熱其病必苦頭疼發躁熱惡熱捫之肌膚大熱¶
必大渇引飲汗大泄無氣以動乃為中熱外傷肺氣蒼¶
术白虎湯主之　薛氏云若人元氣不足用前藥不應¶
宜補中益氣湯主之大抵夏月陽氣浮于外隂氣伏于¶
内若人飲食勞倦内傷中氣或酷暑勞役外傷陽氣者¶
多患之法當調補元氣為主而佐以解暑若中暑者乃¶
隂寒之症法當補陽氣為主少佐以解暑故先哲多用¶
附子薑桂附子之類此推内經捨時從證之良法也今¶
<pb:KR3e0078_WYG_001-19b>¶
患暑症殁而手足指甲或肢體青黯此皆不究其因不¶
溫補其内而泛用香薷飲之類所誤也夫香薷飲乃散¶
陽氣導真隂之劑也須審有是證而服亦何患哉若人¶
元氣素虚或犯房過度而飲之者適所以招暑也¶
　　　中濕(㕘看傷濕門/)¶
風寒暑濕皆能中人惟濕氣積久留滯闗節故能中非¶
如風寒暑之有暴中也中濕之證闗節重痛浮腫喘滿¶
腹脹煩悶昏不知人其脉必沉而緩或沉而㣲細宜除¶
<pb:KR3e0078_WYG_001-20a>¶
濕湯白术酒　有破傷處因澡浴濕氣從瘡口中入其¶
人昏迷沉重狀類中濕名曰破傷濕宜白术酒¶
　　　中氣¶
中氣因七情内傷氣逆為病痰潮昏塞牙闗𦂳急七情¶
皆能為中因怒而中者尤多大畧與中風相似風與氣¶
亦自難辨風中身溫氣中身冷風中多痰涎氣中無痰¶
涎風中脉浮應人迎氣中脉沉應氣口以氣藥治風則¶
可以風藥治氣則不可纔覺中氣急以蘇合香丸灌之¶
<pb:KR3e0078_WYG_001-20b>¶
候醒繼以八味順氣散加香附三五錢或木香調氣散¶
尚有餘痰未盡平復宜多進四七湯及星香散若其人¶
本虚痰氣上逆闗隔不通上下升降或大便虚秘宜用¶
三和丹¶
　　　中食¶
中食之證忽然厥逆昏迷口不能言肢不能舉狀似中¶
風皆因飲食過傷醉飽之後或感風寒或著氣惱以致¶
填塞胸中胃氣有所不行隂陽痞隔升降不通此内傷¶
<pb:KR3e0078_WYG_001-21a>¶
之至重者人多不識若誤作中風中氣而以袪風行氣¶
之藥重傷胃氣其死可立而待不若先煎薑鹽湯探吐¶
其食仍視其風寒尚在者以藿香正氣散解之氣滯不¶
行者以八味順氣散調之吐後别無他證只用平胃散¶
加白术茯苓半夏麴蘖之類調理如遇此卒暴之病必¶
須審問明白或方食醉飽或飲食過傷但覺胸膈痞悶¶
痰涎壅塞氣口脉𦂳盛者且作食滯治之　戴云人之¶
飲食下咽而入肝由肝而入脾由脾而入胃因食所傷¶
<pb:KR3e0078_WYG_001-21b>¶
肝氣不理故痰涎壅塞若中風然亦有半身不遂者肝¶
主筋故也治以風藥則誤矣按復菴名醫也飲食下咽¶
而先入肝于理難通其必有謂矣姑存之以候問¶
　　　中惡¶
中惡之證因冒犯不正之氣忽然手足逆冷肌膚粟起¶
頭靣青黑精神不守或錯言妄語牙𦂳口噤或頭旋暈¶
倒昏不知人即此是卒厥客忤飛尸鬼擊弔死問䘮入¶
廟登塜多有此病蘇合香丸灌之候稍甦以調氣散和¶
<pb:KR3e0078_WYG_001-22a>¶
平胃散服名調氣平胃散¶
　　　五絶¶
治五絶一自縊二摧壓三溺水四魘魅五産乳用半夏¶
一兩末之為丸荳大内鼻中愈心溫者一日可治¶
自縊死　仲景云自旦至暮雖已冷必可治暮至旦則¶
難恐此當言隂氣盛故也然夏時夜短于晝又熱猶應¶
可治又云心下若㣲溫者一日已上猶可治之當徐徐¶
抱解不得截繩上下安被卧之一人以脚踏其兩肩手¶
<pb:KR3e0078_WYG_001-22b>¶
挽其髪常令弦急勿令縱緩一人以手按據胸上數摩¶
動之一人摩捋臂脛屈伸之若已殭直但漸漸强屈之¶
幷按其腹如此一炊頃雖得氣從口出呼吸眼開仍引¶
按莫置亦勿勞之須臾可少與桂湯及粥清含與之令¶
喉潤漸漸能嚥乃止更令兩人以管吹其兩耳此法最¶
善無不活者　自縊者切不可割斷繩子以膝盖或用¶
手厚裹衣物𦂳頂穀道抱起解繩放下探其項痕搐鼻¶
及吹其兩耳待其氣囘方可放手若便泄氣則不可救¶
<pb:KR3e0078_WYG_001-23a>¶
矣　肘後方自縊死安定心神徐緩解之慎勿割繩斷¶
須抱取心下猶溫者刺鷄冠血滴口中即活男雌女雄¶
　又方鷄屎白如棗大酒半盞和灌入鼻中尤妙　千¶
金方以藍汁灌之餘法同上　自縊死但身溫未久者¶
徐徐放下將喉氣管捻圓揪髪向上揉擦用口對口接¶
氣糞門用火筒吹之以半夏皂角搐鼻以薑汁調蘇合¶
香丸灌之或煎木香細辛湯調灌亦得得甦可治繩小¶
㾗深過時者不治¶
<pb:KR3e0078_WYG_001-23b>¶
摧壓　卒墮攧壓倒打死心頭溫者皆可救將本人如¶
僧打坐令一人將其頭髪控放低用半夏末吹入鼻内¶
如活却以生薑汁香油打勻灌之　餘詳折傷門¶
溺水死　撈起以尸横伏牛背上無牛以凳控去其水¶
冬月以綿被圍之却用皂角以生薑自然汁灌之上下¶
以炒薑擦之得甦可治若五孔有血者不治　金匱救¶
溺死方取竈中灰兩石埋之從頭至足水出七孔即活¶
　溺水者放大凳上睡著將脚後凳脚站起二磚却蘸¶
<pb:KR3e0078_WYG_001-24a>¶
鹽擦臍中待其水自流出切不可倒提出水此數者但¶
心頭㣲熱者皆可救治　又方溺水死一宿者尚活搗¶
皂角綿裹納下部須臾出水即活¶
魘　神虚氣濁風痰客於心肺所以得夢不覺濁氣閉¶
塞而死氣動不甦靣青黑者不治急以搐鼻散引出膈¶
痰次以蘇合香丸導動清氣身動則甦若身静色陷者¶
不治　魘死不得近前喚但痛咬其脚跟及唾其靣不¶
醒者移動些少卧處徐徐喚之原有燈則存無燈切不¶
<pb:KR3e0078_WYG_001-24b>¶
可㸃燈　肘後方卧忽不寤勿以火照之殺人但痛嚙¶
大拇指際而唾其靣則活取韭搗汁吹鼻孔冬月用韭¶
根取汁灌口中　皂角為末如菉豆大許吹入鼻中得¶
嚏即氣通　雄黄搗末細篩以管吹入鼻孔中¶
　¶
　¶
　¶
　證治凖繩卷一¶
