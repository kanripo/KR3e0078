# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.088826
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷五十六
<pb:KR3e0078_WYG_056-1a>¶
欽定四庫全書¶
　證治凖繩卷五十六¶
　　　　　　　　　　　　明　王肯堂　撰¶
　女科¶
　　調經門¶
　　　經閉¶
内經陰陽别論云二陽之病發心脾有不得隱曲女子¶
不月其傳為風消為息賁者死不治　潔古曰女子月¶
<pb:KR3e0078_WYG_056-1b>¶
事不来者先㵼心火血自下也内經曰二陽之病發心¶
脾有不得隱曲故女子不月其傳為風消王啓𤣥注曰¶
太陽胃熱也心脾受之心主血心病則血不流脾主味¶
脾病則味不化味不化則精不足故其病則不能隱曲¶
脾土已虧則風邪勝而氣愈消也又經曰月事不来者¶
胞脉閉也胞脉屬於心絡於胞中今氣上迫肺心氣不¶
得下通故月事不来先服降心火之劑後服局方中五¶
補丸後以衞生湯治脾養血也　李東垣曰經閉不行¶
<pb:KR3e0078_WYG_056-2a>¶
有三補前人之闕　婦人脾胃久虚形體羸弱氣血俱¶
衰而致經水斷絶不行或病中消胃熱善食漸痩津液¶
不生夫經者血脉津液所化津液既絶為熱所爍肌肉¶
漸痩時見渴躁血海枯竭名曰血枯經絶宜㵼胃之燥¶
熱補益氣血經自行矣此病或經適行而有子子亦不¶
成而為胎病者有矣(此中焦胃/熱結也)　或心胞絡脉洪數躁¶
作時見大便袐澀小便雖清不利而經水閉絶不行此¶
乃血海乾枯宜調血脉除包絡中火邪而經目行矣(此/下)¶
<pb:KR3e0078_WYG_056-2b>¶
(焦胞脉/熱結也)　或因勞心心火上行月事不来者胞絡閉也¶
包絡者屬於心而絡於胞中今氣上迫肺心氣不得下¶
通故月事不来宜安心補血㵼火經自行矣(此上焦心/肺熱結也)¶
　裴澤之夫人病寒熱月事不来者數年又加喘𠻳醫¶
者率以蛤蚧桂附投之曰不然夫人病陰為陽所摶温¶
劑太過故無益反害投以涼劑涼血和血藥則行矣已¶
而果然¶
五補丸(局/方)補諸虚安五臟堅骨髓養精神　熟地黄¶
<pb:KR3e0078_WYG_056-3a>¶
　　人參　牛膝(酒浸去/蘆焙乾)白茯苓　地骨皮(各等/分)　右¶
　為細末煉蜜丸如梧桐子大每服三五十丸温酒下¶
　空心服¶
衞生湯　當歸　白芍藥(各二/兩)黄茋(三/兩)甘草(一/兩)　右為¶
　細末每服半兩水二盞煎至一盞温服空心如虚者¶
　加人參一兩¶
　右東垣潔古治血枯之法皆主於補血㵼火也補血¶
　者四物之類㵼火者東垣分上中下故火在中則善¶
<pb:KR3e0078_WYG_056-3b>¶
　食消渴治以調胃承氣之類火在下則大小便秘澀治¶
　以玉燭之類玉燭者四物與調胃承氣等分也火在¶
　上則得於勞心治以芩連及三和之類三和者四物¶
　涼膈當歸等分也潔古先服降心火之劑者蓋亦芩¶
　連三和玉燭之類後服五補衛生者亦補氣之劑也¶
素帝曰有病胸脇支滿者妨於食病至則先聞腥臊臭¶
出清液先唾血四肢清目眩時時前後血病名為何何¶
以得之岐伯曰病名血枯此得之少年時有所大脱血¶
<pb:KR3e0078_WYG_056-4a>¶
苦醉入房中氣竭肝傷故月事衰少不来也帝曰治之¶
奈何岐伯曰以四烏鰂骨一藘茹二味并合之丸以雀¶
卵大如小豆以五丸為後飯飲以鮑魚汁利腸中及傷¶
肝也(腹中詢主王註云烏鰂魚骨主血閉藘茹主散惡/血雀卵  血痿鮑魚主瘀血河間宣明論方烏鰂)¶
(骨藘茹各等分雀卵不拘數和丸小豆大每服五/丸至十丸煎鮑魚湯下食後日三服壓以美膳)　右¶
岐伯河間治血枯之法¶
丹血枯經閉者四物湯加桃仁紅花　陰虚經脉久不¶
通小便短澀身疼者四物加蒼术牛膝陳皮生甘草作¶
<pb:KR3e0078_WYG_056-4b>¶
湯又用蒼莎丸加蒼耳酒芍藥為丸就煎前藥吞下¶
　右丹溪治血枯大法¶
薛夫經水陰血也屬衝任二脉主上為乳汁下為月水¶
其為患有因脾虚而不能生血者有因脾鬱傷而血耗¶
損者有因胃火而血消爍者有因脾胃損而血少者有¶
因勞傷心而血少者有因怒傷肝而血少者有因腎水¶
不能生肝而血少者有因肺氣虚不能行血而閉者治¶
療之法若脾虚而不行者調而補之脾鬱而不行者解¶
<pb:KR3e0078_WYG_056-5a>¶
而補之胃火而不行者清而補之脾胃損而不行者調¶
而補之勞傷心血而不行者靜而補之怒傷肝而不行¶
者和而補之肺氣虚而不行者補脾胃腎虚而不行者¶
補脾肺經云損其肺者益其氣損其心者調其榮衞損¶
其脾者調其飲食適其寒温損其肝者緩其中損其腎¶
者益其精審而治之庶無誤矣　一婦人停食飽悶發¶
熱或用人參養胃湯益甚再用木香檳榔丸泄㵼吐痰¶
腹中成塊飲食少思又用二陳黄連厚朴之類前證益¶
<pb:KR3e0078_WYG_056-5b>¶
甚腹脹不食月經不至余以為胃氣虧損用補中益氣¶
加茯苓半夏三十餘劑脾胃健而諸證愈又二十餘劑¶
而經自行　一婦人飲食後或腹脹或吞酸彼服枳术¶
丸吞酸益甚飲食日少胸膈痞滿腿内酸痛畏見風寒¶
又服養胃湯一劑腿内作痛又一劑腿膝浮腫月經不¶
行余謂欝結所傷脾虚溼熱下注侵晨用四君二陳芎¶
歸午後以前湯送越鞠丸飲食漸進諸證漸愈又用歸¶
脾八珍二湯兼服兩月餘而經行　一婦人性沈多慮¶
<pb:KR3e0078_WYG_056-6a>¶
月經不行胸滿少食或作脹或吞酸余以為中氣虚寒¶
用補中益氣加砂仁香附煨薑二劑胸膈和而飲食少¶
更以六君加芎歸貝母桔梗生薑大棗數劑脾胃健而¶
經自調矣　一婦人素有胃火或用清胃散而安後因¶
勞役躁渴内熱肌肉消痩月經不行余謂此胃火消爍¶
陰血用逍遥散加丹皮炒梔以清胃熱用八珍湯加茯¶
苓逺志以養脾血而經自行矣　一婦人久患瘧形體¶
怯弱内熱晡熱自汗盜汗飲食少思月事不行或用通¶
<pb:KR3e0078_WYG_056-6b>¶
經丸虚證大具余曰此因虚而致瘧因瘧以閉經也用¶
補中益氣及六味地黄丸各百餘劑瘧愈而經行　一¶
婦人久患瘧瘧作則經不行形虚脉大頭痛懶食大便¶
泄㵼小便淋瀝口乾唇裂内熱腹膨蓋由久瘧正氣已¶
虚陰火獨旺用補中益氣湯治之尋愈惟不時頭痛乃¶
加蔓荆子而痛止又兼用六味地黄丸而經行　一婦¶
人因勞耳鳴頭痛體倦此元氣不足用補中益氣加麥¶
門五味而痊三年後得子因飲食勞倦月經不行晡熱¶
<pb:KR3e0078_WYG_056-7a>¶
内熱自汗盜汗用六味地黄丸補中益氣湯頓愈　一¶
婦人胃氣素弱為哭母吐血咳嗽發熱盜汗經水三月¶
不行余以為悲則傷肺思則傷脾遂朝服補中益氣加¶
桔梗貝母知母夕用歸脾湯送地黄丸而愈　一癧婦¶
少寐經水兩月餘一至誤服通經丸展轉無寐午前惡¶
寒午後發熱余以為思慮虧損脾血用歸脾湯作丸午¶
前以六君送下午後以逍遥散送下兩月餘得寐半載¶
經行如期年餘而瘡愈¶
<pb:KR3e0078_WYG_056-7b>¶
　右薛氏治血枯大法以補養真元為主蓋本易水師¶
　弟之㫖而廣之王道也¶
脉問曰婦人病下利而經水反斷者何也師曰但當止¶
利經自當下勿怪所以利不止而血斷者但下利亡津¶
液故經斷利止津液復經當自下　問曰婦人病經水¶
斷一二日而反經来今脉反微澀何也師曰此前月中¶
若當下利故令妨經利止月經當自下此非軀也　婦¶
人血下咽乾而不渴其經必斷此榮不足本自有微寒¶
<pb:KR3e0078_WYG_056-8a>¶
故不引飲渴而引飲者津液得通榮衞自和其經必復¶
下¶
仲婦人之病因虚積冷結氣為證經水斷絶至有歴年¶
血寒積結胞門寒傷經絡凝堅在上嘔吐延沫久成肺¶
癰形體損分在中盤結繞劑寒疝或兩脇疼痛與臟相¶
連或結熱中病在關元脉數無瘡肌若魚鱗時着男子¶
非止女身在下未多經候不勻令陰掣痛少腹惡寒或¶
引腰脊下根氣衝氣衝急痛膝脛痛煩奄忽眩冒状如¶
<pb:KR3e0078_WYG_056-8b>¶
厥顛或有憂慘悲傷多嗔此皆帶下非有鬼神久則羸¶
痩脉虚多寒三十六病千變萬端審脉陰陽虚實緊弦¶
行其針藥治危得安其雖同病脉各異源子當辨記勿¶
謂不然¶
丹經候過期不行杜牛膝搗汁大半鍾以𤣥胡末一錢¶
香附末枳殻末各半錢早調服¶
大萬病丸　治經事不来繞臍痛　乾膝(杵碎炒/烟盡)牛膝¶
　　(去苖酒浸一宿/焙乾各一兩)¶
<pb:KR3e0078_WYG_056-9a>¶
　右為末以生地黄汁一升入二味藥末銀器内慢火熬¶
　可丸即丸如桐子大每服二丸空心米飲或溫酒下¶
土牛膝散　治婦人室女血閉不通五心煩熱　土牛¶
　　膝　當歸尾(各一/兩)桃仁(去皮麩/炒另研)紅花(各半/兩)¶
　右為細末每服二錢空心溫酒下¶
當歸乾膝丸療月經不利臍下憋逆氣脹滿(見調經門/月水不利)¶
治月經壅滯臍腹㽲痛　當歸　𤣥胡索¶
　右為末每服三錢薑三片水煎七分去涬稍熱服¶
<pb:KR3e0078_WYG_056-9b>¶
當歸散　治血脉不通　當歸　穿山甲(灰/炒)蒲黄(炒各/半兩)¶
　　辰吵(另研/一錢)麝香(少/許)¶
　右為細末研勻每服二錢食前熱酒調下¶
琥珀散　治心膈迷悶腹臟撮痛氣急氣悶月信不通¶
　等疾¶
　　天台烏藥(二/兩)當歸　莪术(各一/兩)¶
　右為細末每服二錢溫酒調下後以食壓之忌生冷¶
　油膩産後諸疾炒薑酒調下¶
<pb:KR3e0078_WYG_056-10a>¶
小腸移熱於大腸為伏瘕為沉(王注云血澀不利則/月事沉滯而不行)¶
聖治婦人月水澁滯不快結成瘕塊筋脹大欲死用馬¶
鞭草根苗五斤剉細水五斗煎至一斗去查别以淨器¶
盛熬成膏食前温酒調下半匙(本草云馬鞭草/辛涼破血瘕)¶
羅血極膏治婦人乾血氣以川大黄為末用釅醋熬成¶
膏子丸如雞頭大每服一丸酒化開臨卧温服大便利¶
一二行後紅脉自下是婦人之仙藥也加當歸頭¶
仲婦人經水不利抵當湯主之(亦治男子膀胱滿急有/瘀血者方見傷寒畜血)¶
<pb:KR3e0078_WYG_056-10b>¶
産寳方　治月經不通腹中痛　牛膝(六/分)大黄　桃仁¶
　　(去皮/尖炒)細辛(各五/分)川芎　當歸(各四/分)水蛭(三分糯/米炒黄)¶
　右為細末煉蜜丸梧子大每服二十丸空心温酒下¶
千金桃仁煎　治血積癥瘕月水不行　大黄(濕紙/裏蒸)朴¶
　　硝　桃仁(製炒各/二兩)䖟蟲(一兩去足/翅炒黑)¶
　右為細末醋二升半石器中慢火熬膏入大黄桃仁¶
　䖟蟲末不住攪度可丸入朴硝再攪良乆丸如梧子¶
　大五更初温酒下五丸至日午取下如赤豆汁雞肝¶
<pb:KR3e0078_WYG_056-11a>¶
　蝦蟇衣様候鮮紅住服仍以調氣藥補之¶
三稜丸　治婦人經脉不通氣痛帶下兼治血瘕　三¶
　　稜(醋/炒)川芎　牛膝　𤣥胡索　蓬术(醋/炒)蒲黄　菴¶
　　閭　牡丹皮　芫花(醋/炒)白芷　當歸　地龍(去上/酒浸)¶
　　(炒/)乾薑(炮各/一兩)大黄(二兩為末以米/醋熬成膏和藥)¶
　右為細末以大黄膏和丸如梧子大每服三五十丸¶
　空心醋湯下或紅花煎酒下¶
　右經一節方七首皆治汚血有熱而經閉前一方輕¶
<pb:KR3e0078_WYG_056-11b>¶
　劑後六方重劑也¶
雲紅花當歸散　治婦人經候不行或積瘀血腰腹疼¶
　痛及室女月經不通　紅花　當歸尾　紫葳　牛¶
　　膝　甘草　蘇木(細剉各/二兩)赤芍藥(九/兩)劉寄奴(五/兩)桂¶
　　心　白芷(各一/兩半)¶
　右為末空心熱酒調服三錢食前臨卧再服若乆¶
　血不行膿煎紅花酒下孕婦忌服一名凌霄花即紫葳¶
牛膝散(見調經門月/水不利條)　　温經湯(見前調經門/)¶
<pb:KR3e0078_WYG_056-12a>¶
桂枝桃仁湯　治婦人月事不通小腹膨脹疼痛(見前/調經)¶
(門腹/痛條)¶
牡丹散(見前調經門月水不利條/)¶
通經丸(本/事)　治婦人室女月候不通或成血瘕(本草入/雞子清)¶
(同丸畏漆入/腸胃生瘡也)¶
　　桂心　青皮(去/白)大黄(炮/)乾薑(炮/)川椒(炒出/汗)川烏(炮/)¶
　　蓬莪术　乾漆(炒煙/盡)當歸　桃仁(製炒各/等分)¶
　右為末將四錢用米醋熬膏和餘六錢末成劑石臼中¶
<pb:KR3e0078_WYG_056-12b>¶
　杵丸如桐子大晒乾每服二十丸用淡醋湯下加至¶
　三十丸温酒亦得空心食前服　濟生去川烏加紅¶
　花等分¶
滋血湯　治勞動致臟腑衝任氣虚不能約制經血以¶
　致崩中或下鮮血或下五色連日不止淋漓不斷形¶
　羸血劣倦怠困乏月水斷絶　馬鞭草　牛膝　荆¶
　　芥穗(各一/兩)當歸　肉桂　牡丹皮　赤芍藥　川¶
　　芎(各一/兩)¶
<pb:KR3e0078_WYG_056-13a>¶
　右毎服四錢烏梅一箇水二盞食前服日進四五服半¶
　月或一月經脉自通¶
　右七方皆治汚血有寒而經閉前四方輕劑後二方重劑也¶
大治月水不通屢試有驗厚朴不以多少薑汁炙香細¶
切濃煎去查空心服不過三四劑瘥(形實氣盛/者宜之)¶
丹積痰傷經不行夜則妄語　𤓰蔞子(一/兩)黄連(半/兩)呉茱¶
　　茰(十/兩)桃仁(五十/粒)紅麯(二/錢)縮砂(三/兩)山查末(一/兩)¶
　薑汁研炊餅為丸¶
<pb:KR3e0078_WYG_056-13b>¶
軀脂滿經閉導痰湯加芎連不可服地黄如用薑汁拌¶
炒(導痰湯即二陳加/枳實黄連是也)¶
楊村婦人年二十餘兩年經閉食少乏力　黄連(二/錢)白¶
　　术(一錢/半)陳皮　滑石(各一/錢)黄芩(半/錢)木通(三/分)桃仁(十/二)¶
　　(箇/)甘草(炙少/許)　此方分兩有訛¶
　右丹溪治痰結胸腹而經閉之法用輕劑導痰降火也¶
經云氣上迫肺則心氣不得下通故月事不来今用連¶
朴之類導痰降火使不上迫於肺故心氣下通而月事¶
<pb:KR3e0078_WYG_056-14a>¶
来也¶
丹溪治一婦人久瘧食少經閉兩手無脉每日與三花¶
神祐丸十餘粒津咽之月餘食進脉出又半月脉愈又¶
一月經行亦此意也詳見久瘧予嘗體丹溪之意治陳¶
氏婦二十餘嵗形肥痞塞不食每日臥至未牌吃一盞¶
薄粥吃粥後必吐水半碗仍復臥經不通三月矣前畨¶
曾暗通黑色脉之辰時寸關滑皆有力午後關滑寸不¶
滑詢之因乗怒飲食而然遂以白术一兩半厚朴枳實¶
<pb:KR3e0078_WYG_056-14b>¶
黄連各一兩半夏茯苓陳皮山查人參滑石各八錢縮¶
砂香附桃仁各半兩紅花二錢分作十貼每日服一貼¶
各入薑汁二蜆殻間三日以神祐丸神秘沉香丸微下¶
之至十二日吐止食漸進四十日平復如故又汪氏婦¶
三十餘形痩亦痞不食吐水經不通以前藥方加參术¶
歸為君煎熟入竹瀝半盞薑汁服之但不用神祐丸下¶
亦平復若咳嗽寒熱而經閉者當於欬門濕痰條求之¶
子和凡婦人月事不来用茶調散吐之次用玉燭散芎¶
<pb:KR3e0078_WYG_056-15a>¶
歸湯三和湯桂苓白术散之類降心火益腎水開胃進¶
食分陰陽利水導之藥也　一婦人月事不行寒熱往¶
来口乾頰赤飲食少旦暮間欬一二聲諸醫皆用䖟蟲¶
水蛭乾漆磠砂芫青紅娘子沒藥血竭之類惟戴人不¶
然曰古方雖有此法奈病人服之必臍腹發痛飲食不¶
進乃命止藥飲食少進内經曰二陽之病發心脾心受¶
之則血不流故女子不月既心受積熱宜抑火升水流¶
濕潤燥開胃誘食乃涌出痰一二升下泄水五六行濕¶
<pb:KR3e0078_WYG_056-15b>¶
水上下皆去血氣自然湍流月事不為水濕所隔自依¶
期而至矣亦不用䖟蟲水蛭之類有毒之藥如用之則¶
月經總来小便反閉他證生矣凡精血不足宜補之以¶
食大忌有毒之藥偏勝而致夭閼多矣　一婦年三十¶
四嵗經水不行寒熱往来面色痿黄唇焦頰赤時咳三¶
二聲問其所服之藥黑神散烏金丸四物湯燒肝散鼈¶
甲散建中湯寧肺散針艾千百轉劇家人意倦不欲求¶
治戴人憫之先涌痰五六升午前涌畢午後食進餘證¶
<pb:KR3e0078_WYG_056-16a>¶
悉除後三日復輕涌之又去痰一二升食益進不數日¶
又下通經散㵼訖一二升後數日去死皮數重小者如¶
䴸片大者如葦膜不月餘經水自行神氣大康矣　月¶
事不来者胞脉閉也胞脉者屬心而絡於胞中今氣上¶
迫肺心氣不得下通故月事不来也(全文見水腫/)¶
大室女月水不来用雄鼠屎一兩燒存性為細末空心¶
温酒調下一錢神效¶
海掌中金丸　治婦人乾血氣　穿山甲(炮/)甘草　苦¶
<pb:KR3e0078_WYG_056-16b>¶
　　丁香　川椒　苦葶歴　白附子　猪牙皂角¶
　　草烏頭(各三/錢)巴豆(一錢全/用研)¶
　右為細末以生葱絞汁和丸彈子大每用一丸新綿¶
　包之内陰中一日即白二日即赤三日即血神效¶
仲婦人經水閉不利臟堅癖不止中有乾血下白物礬¶
　石丸主之　礬石(三錢/燒)杏仁(一/分)¶
　右二味為末煉蜜丸棗核大内臟中劇者再内之¶
室女經閉成勞㓂宗奭曰夫人之性以氣血為本人之¶
<pb:KR3e0078_WYG_056-17a>¶
病未有不先傷其氣血者若室女童男積想在心思慮¶
過度多致勞損男子則神色消散女子則月水先閉蓋¶
憂愁思慮則傷心而血逆竭神色先散月水先閉且心¶
病則不能養脾故不嗜食脾虚則金虧故發𠻳腎水絶¶
則木氣不榮而四肢乾痿故多怒鬢髪焦筋骨痿若五¶
臟傳偏則死自能改易心志用藥扶持庶可保生切不¶
可用青蒿䖟蟲等涼血行血宜用栢子仁丸澤蘭湯益¶
陰血製虚火　薛經云五穀入於胃其糟粕津液宗氣¶
<pb:KR3e0078_WYG_056-17b>¶
分為三隊故宗氣積於胸中出於喉嚨以貫心肺而行¶
呼吸榮氣者泌其津液注之於脉化以為血以榮四肢¶
内養五臟六腑若服苦寒之劑復傷胃氣必致不起¶
一室女年十七癧久不愈天癸未通發熱咳嗽飲食少¶
思欲用通經丸余曰此蓋因禀氣不足陰血未充故耳¶
但養氣血益津液其經自行彼惑於速效仍用之余曰¶
非其治也此乃剽悍之劑大助陽火陰血得之則妄行¶
脾胃得之則愈虚後果經血妄行飲食愈少遂致不救¶
<pb:KR3e0078_WYG_056-18a>¶
柏子仁丸(大/全)　治如上證兼服澤蘭湯　柏子仁(炒别/研)¶
　　牛膝　巻栢(各半/兩)澤蘭葉　續斷(各二/兩)熟地黄(二/兩)¶
　為細末煉蜜丸如梧子大空心米飲下三十丸¶
澤蘭湯　澤蘭葉(三/兩)當歸　芍藥(各一/兩)甘草(半/兩)　為粗¶
　末每服五錢水二盞煎一盞温服¶
沉香鼈甲散　室女經候凝滯或頭目暈悶停痰五心¶
　虚煩少食多困　沉香　甘草(炙/)檳榔(各三/分)木香¶
　　常山　當歸　柴胡　人參　半夏　桂心　生¶
<pb:KR3e0078_WYG_056-18b>¶
　　地黄　白茯苓　青皮　淨陳皮(各一/兩)鼈甲(一兩/半)¶
　右為細末每二錢薑二片水煎七分空心温服¶
劫勞散　療心腎俱虚水火不交初則微𠻳遇夜發熱¶
　即冷有盜汗倦怠痩弱減食恍惚或微𠻳唾中有紅¶
　線名曰肺痿為不治¶
　　白芍藥(六/兩)黄茋　甘草　人參　當歸　半夏¶
　　白茯苓　北五味子　阿膠(炒/)熟地黄(洗各/二兩)¶
　右方每三大錢水盞半薑十二片棗三枚煎温服百¶
<pb:KR3e0078_WYG_056-19a>¶
　藥不效一料除根¶
麥煎散　治少男室女骨蒸婦人血風攻痓四肢心胸¶
　煩壅口臭肌熱盜汗　鼈甲　大黄(煨/)常山　赤茯¶
　　苓　紫胡　白术　當歸　乾漆(炒煙/盡)生地黄¶
　　石膏(各一/兩)甘草(半/兩)¶
　右為細末每服二錢水一盞小麥五十粒食後臨臥¶
　温服有虚汗加麻黄根一兩¶
牧丹散(和/劑)　治血氣虚損内則月水不行外發潮熱肢¶
<pb:KR3e0078_WYG_056-19b>¶
　體羸痩漸成骨蒸　乾漆(炒二/兩)蘇木　蓬莪术　鬼¶
　　箭(各一/分)甘草　當歸　桂心　牡丹皮　芍藥¶
　　延胡索(炒/)淨陳皮　紅花　烏藥　没藥(别研各/一兩)¶
　右㕮咀每服三錢水一盞煎七分温服無時¶
六神湯(御/藥)　治血氣不足肢體煩熱四物湯加黄茋地¶
　骨皮各等分㕮咀水煎　又治衝任虚損月水行肌¶
　膚發熱如瘵狀四物湯各一兩柴胡半兩黄芩一分水煎¶
桃仁散　治婦人女子血閉不通五心煩熱　紅花¶
<pb:KR3e0078_WYG_056-20a>¶
　　當歸　桃仁(炒/)牛膝(各等/分)¶
　右為末每服三錢酒調下空心服¶
脉師曰有一婦人將一女子年十五所来診言女子年¶
十四時經水自下今經反斷其母言恐怖師曰若是夫¶
人親女必夫人年十四時亦以經水下所以斷此為避¶
年勿怪後當自下此真氣猶怯稟賦素弱而然也宜固¶
天元真氣使水升火降則五臟自和而經脉通矣¶
入方　鹿茸　山茱茰　當歸(各四/兩)麝香(一/兩)¶
<pb:KR3e0078_WYG_056-20b>¶
　為末入麝香拌匀酒糊丸每服百丸或五十丸温酒¶
　鹽湯任下¶
針灸心經脉不通已有寒熱此穴大效　三陰交(三分/立有)¶
(效如疼時乃/經脉要通也)¶
摘經脉不通(心術/同)　曲池　支溝　三里　三陰交(此/四)¶
(穴壅塞不通則㵼之/如虚耗不行則補之)¶
集月經斷絶　中極　三陰交　腎俞　合谷¶
東又法　四滿(在丹田傍/一寸半)¶
<pb:KR3e0078_WYG_056-21a>¶
心經脉不通變成瘕證飲食如常腹漸大如蠱　氣海¶
(用針通管去/其㵼水惡物)　陰交(取法亦如上/去其惡物)¶
甲月水不通奔㵼氣上下引腰脊痛氣穴主之　女子¶
不下月水照海主之　婦人少腹堅痛月水不通帶脉¶
主之　月水不利見血而有身則反敗及乳腫臨泣主¶
之¶
診腎脉微濇為不月¶
　　血崩(殺血心痛附/)¶
<pb:KR3e0078_WYG_056-21b>¶
大法丹紫色成塊者血熱四物加黄連柴胡之類　氣¶
虚血虚者皆於四物内加參茋　急則治其標白芷湯¶
調百草霜甚者棕櫚灰後用四物加炒乾薑調理因勞¶
者用人參帶升補藥因熱者用黄芩因寒者用炒乾薑¶
　戴血大至曰崩中或清或濁或純下瘀血或腐勢不¶
可止證狀非一所感亦異甚則頭目昏暈四肢厥冷並¶
宜膠艾湯嚥震靈丹佐以三灰散或以童子小便煎理¶
中湯或以沉香降氣湯加入百草霜米飲調下血崩甚¶
<pb:KR3e0078_WYG_056-22a>¶
而腹痛人多疑惡血未盡又見血色瘀黑愈信惡血之¶
説不敢止截大凡血之為患欲出未出之際停在腹中¶
即成瘀色難盡以瘀為惡又焉知瘀之不為虚冷乎若¶
必待見瘀血之後截之恐併與人無之矣此腹痛更有¶
説瘀而腹痛血通而痛止崩而腹痛血住則痛止宜芎¶
歸湯加乾薑熟附一錢止其血而痛自止仍以刺花繡¶
拭黒片燒灰研末米飲調下一方以毛蟹殻燒存性米¶
飲下亦有以早黄麻根燒灰為末米飲下　薛經云陰¶
<pb:KR3e0078_WYG_056-22b>¶
虚陽搏謂之崩又云陽絡傷則血外溢陰絡傷則血内¶
溢又云脾統血肝藏血其為患因脾胃虚損不能攝血¶
歸源或因肝經有火血得熱而下行或因肝經有風血¶
得風而妄行或因怒動肝火血熱而沸騰或因脾經欝¶
結血傷而不歸經或因悲哀太過胞絡傷而下崩治療¶
之法脾胃虚弱者六君子湯加當歸川芎柴胡脾胃虚¶
陷者補中益氣湯加酒炒芍藥山梔肝經血熱者四物¶
湯加柴胡山梔苓术肝經風熱者加味逍遥散或小柴¶
<pb:KR3e0078_WYG_056-23a>¶
胡湯加山梔芍藥丹皮若怒動肝火亦用前藥脾經欝¶
火者歸脾湯加山梔柴胡丹皮哀傷胞絡者四君子湯¶
加柴胡升麻山梔故東垣丹溪諸先生云凡下血證須¶
用四君子以收功斯言厥有㫖哉若夫去血後毋以脉¶
診當急用獨參湯救之其發熱潮熱咳𠻳脉數乃是元¶
氣虚弱假熱之脉也尤當用人參之類此等證候無不¶
由脾胃先損故脉洪大察其有胃氣受補則可救設用¶
寒涼之藥復傷脾胃生氣反不能攝血歸源是速其危¶
<pb:KR3e0078_WYG_056-23b>¶
也¶
經驗簡要治崩中等證　冷者脉緊細手足寒紅去淡¶
黑或五色當歸建中加白龍骨血竭附子下紫石英丸¶
震靈丹炙火　熱者脉洪四肢温心煩口苦燥血沸而¶
成用黄芩湯荆芥散或清心蓮子飲加竹瀝生地黄汁¶
甚者生地黄汁磨京墨百草霜冷服　虚者膠艾湯加¶
麥門冬鹿茸龍骨酸棗仁或養榮湯加龍骨血竭送震¶
靈丹　實者腹中痛煮附丸四物湯加香附子　心虚¶
<pb:KR3e0078_WYG_056-24a>¶
者恍惚多夢健忘舌强小便多面紅盜汗栢子仁湯酸¶
棗仁湯加龍骨京墨百草霜吞靈砂丹又靈砂當歸蓮¶
肉龍骨棗肉丸參湯送下崩中作麝香當歸香者心氣¶
已散急服靈砂龍骨等　有田婦崩中斷下者用大蕪¶
根酒煎清早服生麥中如蓬蒿花或云即薊根也¶
産寳分陰崩陽崩　受熱而赤謂之陽崩　受冷而白¶
謂之陰崩¶
膠艾湯　治陽崩不止小腹疼痛(見前月水不斷條/)¶
<pb:KR3e0078_WYG_056-24b>¶
固經丸　治陰崩不止　艾葉(醋/炒)鹿角霜　伏龍肝¶
　　乾薑(各等分/為末)¶
　右鎔鹿角膠和藥乗熱丸食後淡醋湯下五十丸¶
丹溪云涎欝胸中清氣不升故經脉壅遏而降下非關¶
涎不足以行氣非氣升則血不能歸隧道此論血泄之¶
義甚明蓋開胸膈濁涎則清氣升清氣升則血歸隧道¶
不崩矣故其證或腹滿如孕或臍腹㽲痛或血結成片¶
或血出則快止則悶或臍上動其治法宜開結痰行滯¶
<pb:KR3e0078_WYG_056-25a>¶
氣消汚血¶
開痰江氏婦三十餘嵗墮胎後血不止食少中滿倦怠¶
不起燥煩六脉沉伏而數重取微弦予作怒氣傷肝感¶
動胃氣　二陳加川芎白术縮砂二十帖而安¶
仲旋覆花湯　治半産漏下脉弦而大　旋覆花(三/兩)蔥¶
　　(十四/莖)新絳(少/許)¶
　右三味以水三升煮取一升頓服之(本草云旋覆/主留飲結氣)¶
半夏丸(直/指)　治下血吐血崩中帶下痰喘急滿虚腫亦¶
<pb:KR3e0078_WYG_056-25b>¶
　消宿瘀百病圓白半夏刮淨搥匾薑汁調飛白麪作¶
　餅包炙黄色去麫取半夏作末用米糊為丸菉豆大¶
　每服十丸温熟水下芎歸湯沉香降氣湯各半煎送¶
　下止血之要藥¶
千治婦人崩中下血不止以衣中白魚殭蠶等分為末¶
以井花水服之日三服瘥¶
　右三方開痰¶
行氣羅備金散　治婦人血崩不止　香附子(四兩/炒)當¶
<pb:KR3e0078_WYG_056-26a>¶
　　歸尾(一兩/二錢)五靈脂(一兩/炒)¶
　右為細末每服五錢醋湯調空心服立效¶
本治下血不止或成五色崩漏用香附子舂去皮毛中¶
斷之略炒為末每服二錢清米飲調下此方徐朝奉傳¶
其内人有是疾徧服藥不效後服此遂愈久服為佳亦¶
治産後腹痛大是婦人仙藥常服益血調氣¶
大煮附丸(見前調經平劑為一方/用香附子白芷  丸)¶
縮砂散　治血崩用縮砂仁不以多少於新瓦上炒香¶
<pb:KR3e0078_WYG_056-26b>¶
　為細末米飲調下三錢¶
　右四方行滯氣¶
消汚血世治血崩用乾荷葉濃煎湯一碗空心服之立¶
　愈或調醋炒香附末尤妙¶
五靈脂散　治婦人血崩及治男子脾積氣　五靈脂¶
　　(不以多少炒/令烟盡研末)¶
　右為末每服一錢温酒調下此藥兼能解毒及蛇&KR1652;¶
　蜈蚣咬塗傷處立愈一方每服三錢水酒童便各半¶
<pb:KR3e0078_WYG_056-27a>¶
　盞煎至八分通口服名抽刀散治産後有病服三服¶
　散惡血或心腹脇肋脚痛不可忍者或止用童子小¶
　便尤佳或中風即入草烏頭半錢同煎亦治腸風下¶
　血如不飲酒者煎烏梅栢葉湯調下如心煩口乾渴¶
　者加蒲黄炒減半一方燒存性霹靂酒下然此藥氣¶
　惡難喫燒之存性極妙一方治婦人經血不止加當¶
　歸兩片酒一盅與藥末同煎服昔親戚黄守正卿為¶
　和劑局日内子凌夫人忽苦此疾危殆百藥不效偶¶
<pb:KR3e0078_WYG_056-27b>¶
　得此旋服遂愈¶
雲治血崩不止五靈脂二錢炒熱加當歸酒同煎或水¶
酒童便各半盞同煎服一方五靈脂半生半熟為末酒¶
調服一方水煎五靈脂半乾去渣澄清再煎成膏入神¶
麯末為丸如桐子大空心温酒下二三十丸便止¶
又方　鹿茸(醋/炙)當歸(各二/錢)蒲黄(半兩/炒)¶
　右為末温酒調下五錢匕日三服¶
仲桂枝茯苓丸　治婦人有癥在臍上動下血不止(方/見)¶
<pb:KR3e0078_WYG_056-28a>¶
(胎動/下血)¶
　右四方消汚血¶
補養垣當歸芍藥湯　治婦人經脉漏下不止其色鮮¶
　紅時值七月處暑之間先因勞役脾胃虚弱氣短逆¶
　自汗不止身熱悶亂惡見飲食亦不思食沉困嬾倦¶
　四肢無力大便時㵼後復因心氣不足其經脉再下¶
　不止惟覺氣下脱其元氣逆上全無惟覺心腹中氣¶
　不行氣短則不能言是無力以言非懶語也此藥主¶
<pb:KR3e0078_WYG_056-28b>¶
　之¶
　　黄茋(一兩/半)白术　蒼术(泔浸/去皮)當歸身　白芍藥(各/五)¶
　　(錢/)甘草(炙/)生地黄(各三/分)柴胡(二/分)熟地黄　陳皮(去/白)¶
　　(各五/分)¶
　右作二服水煎去滓熱服空心一服之後漸減次日¶
　諸證悉去頓喜飲食蓋氣通而聞飲食之香得平康也¶
薛一婦人面黄或赤覺腰間或臍下作痛四肢困倦煩¶
熱不安經行先發寒熱兩肋如束血湧如崩此脾胃虧¶
<pb:KR3e0078_WYG_056-29a>¶
損元氣下陷與相火溼熱所致用補中益氣加防風芍¶
藥炒黑黄檗間以歸脾湯調補而血始歸經　汪石山¶
治一婦年逾四十形色蒼紫忽病血崩醫者或用涼血¶
或用止澁俱罔效診之六脉皆沉濡而緩按之無力乃¶
氣病非血病也當用甘温之劑健脾理胃使胃氣上騰¶
血循經絡則無復崩矣遂用補中益氣湯多加參茋兼¶
服參苓白术散崩果愈¶
金匱膠艾湯　治勞傷血氣月水過多淋瀝漏下連日¶
<pb:KR3e0078_WYG_056-29b>¶
　不止臍腹疼痛及姙娠將攝失宜胎動不安腹痛下¶
　墜或勞傷胞絡胞阻漏血腰痛悶亂或因損動胎上¶
　搶心奔衝短氣及因産乳衝任氣虚不能約制延引¶
　日月漸成羸痩(方見前月水不斷條/)¶
薛一婦人久患血崩肢體消痩飲食到口但聞腥臊口¶
出津液强食少許腹中作脹此血枯之證肺肝脾胃虧¶
損之患用八珍湯烏賊魚骨圓兼服兩月而經行百餘¶
劑而康寧如舊矣¶
<pb:KR3e0078_WYG_056-30a>¶
栢子仁湯　治婦人憂思過度勞傷心經不能藏血遂¶
　致崩中下血不止　栢子仁(炒/)香附子(炒去/毛)芎窮¶
　　鹿茸(火燎去毛/酒蒸焙)茯神(去皮/木)當歸(各一/錢半)阿膠　小草¶
　　(各一/錢)川續斷(二/錢)甘草(炙半/錢)¶
　右作一服水二鍾生薑五片煎至一鍾空心服¶
補脾升陽垣經水漏不住有二補前人之闕　婦人脾¶
胃虚損致命門脉沉細而數疾或沉弦而洪大有力寸¶
關脉亦然皆由脾胃有虧下陷於腎與相火相合溼熱¶
<pb:KR3e0078_WYG_056-30b>¶
下迫經漏不止其色紫黑如夏月腐肉之臭中有白帶¶
者脉必弦細寒作於中有赤帶者其脉洪數病熱明矣¶
必腰痛或臍下痛臨經欲行而先發寒熱往来兩脇急¶
縮兼脾胃證出見或四肢困熱心煩悶不得眠臥心下¶
急宜大補脾胃而升降氣血可一服而愈或先貴而後¶
賤或先富而後貧病名脱營者心氣不足其火大熾旺¶
於血脉之中又致脾胃飲食失節火乗其中形質肌肉¶
顔色似不病者此心病也不形於脉故脾胃飲食不調¶
<pb:KR3e0078_WYG_056-31a>¶
其證顯矣而經水不時而下或適来適斷暴下不止治¶
當先説惡死之言勸諭令懼死而心不動以大補氣血¶
之劑補養脾胃微加鎮隊心火之藥治其心補陰㵼陽¶
經自止矣痿論云悲哀太甚則胞絡絶胞絡絶則陽氣¶
内動發則心下崩數溲血也故經曰大經空虚發則肌¶
痺傳為脉痿此之謂也¶
益胃升陽湯　治血脱益氣古人之法也先補胃氣以¶
　助生長故曰陽生陰長諸甘藥為之先務舉世皆以¶
<pb:KR3e0078_WYG_056-31b>¶
　為補氣殊不知甘能生血此陽生陰長之理也故先¶
　理胃氣人之一身内穀為寳¶
　　黄茋(二/錢)人參(有嗽者/去之)神麯(炒各一/錢半)升麻　柴胡(各/五)¶
　　(分/)白术(三/錢)當歸身(酒/浸)甘草(炙/)陳皮(各一/錢)生黄芩(二/錢)¶
　　(㵼盛暑之伏金/肺逆秋涼不用)　一方用生地黄¶
　右服三錢或五錢食添再加之如食減已定三錢内¶
　更減之不可多服每服三錢水煎去滓熱服如腹痛¶
　每服加白芍藥二分中桂少許如渴口乾加乾葛二¶
<pb:KR3e0078_WYG_056-32a>¶
　分如𠻳去人參服不計時候(盖先服此益胃氣升陽湯/不止却服後方柴胡調經)¶
　(湯大舉大/升之也)¶
升陽宣徳侯經歴家人病崩漏醫莫能效切脉之後且¶
以紙疏其證至四十餘種為制調經升陽除濕湯療之¶
明日而十減其八前後五六日良愈¶
調經升陽除濕湯　治女子漏下惡血月事不調或暴¶
　崩不止多下水漿之物皆由飲食不節或勞傷形體¶
　或素有心氣不足因飲酒勞倦致令心火乗脾其人¶
<pb:KR3e0078_WYG_056-32b>¶
　必怠惰嗜臥四肢不收困倦乏力無氣以動氣短上¶
　氣逆急上衝其脉緩而弦急按之洪大皆中指不得¶
　之脾土受邪也脾主滋榮周身者也心主血血主脉¶
　二者受邪病皆在脉脉者血之府也人者脉之神也¶
　心不主令胞絡代之故曰心之脉主屬心系心系者¶
　胞絡命門之脉也主月事生孕皆由脾胃虚而心胞¶
　乗之故漏下血水不調也况脾胃為陰陽之根蒂當¶
　除濕去熱益風氣上伸以勝其濕又云火欝則發之¶
<pb:KR3e0078_WYG_056-33a>¶
　　柴胡　防風　甘草(炙/)藁本　升麻(各一/錢)羌活¶
　　蒼术　黄茋(各一/錢半)獨活　當歸(酒浸各/五分)蔓荆子(七/分)¶
　右㕮咀水五大盞煎至一大盞去滓稍熱服空心服¶
　藥畢待少時以早饍壓之可一服而已如灸足太陰¶
　脾經中血海穴二七壯或三七壯立已　此藥乃從¶
　權衡之法用風勝濕為胃氣下陷而氣迫於下以救¶
　其血之暴崩也若病愈經血惡物已盡主病雖除後¶
　必須以黄茋甘草人參當歸之類數服以補之於補¶
<pb:KR3e0078_WYG_056-33b>¶
　氣升陽湯中加和血藥是也若經血氣惡物下之不¶
　絶尤宜救其根源治其本經只益脾胃退心火之亢¶
　乃治其根蒂也若遇夏月白帶下脱漏不止宜用此¶
　湯一服立止¶
柴胡調經湯　治經水不止鮮血項筋急腦痛脊骨强¶
　痛不思飲食¶
　　羌活　獨活　藁本　升麻(各五/分)蒼术(一/錢)柴胡根¶
　　(七/分)葛根　當歸身　甘草(炙各/三分)紅花(少/許)¶
<pb:KR3e0078_WYG_056-34a>¶
　作一服水煎去滓稍熱空心服微汗立止¶
一婦人經後黑血凝結成塊左廂有血瘕水㵼不止穀¶
食有時一化有時不化至今嵗四月血塊暴下併水注¶
俱作是前後二陰有形之血脱竭於下既久經侯尤不¶
調水㵼日見三兩行食罷心煩不快飲食減少甚至痩¶
弱東垣先生曰夫聖人治病必本四時升降浮沉之理¶
權變之宜若不本四時以順為逆非其治也且治之大¶
法必先嵗氣無伐天和無盛盛無虚虚遺人夭殃無致¶
<pb:KR3e0078_WYG_056-34b>¶
邪無失正絶人長命故聖人云陽盛陰虚下之則愈汗¶
之則死陰盛陽虚汗之則愈下之則死大抵聖人立法¶
各自有義且如升陽或發散之劑是助春夏之陽氣令¶
其上升乃㵼秋冬收藏殞殺寒涼之氣此病是也當用¶
此法治之乃升降浮沉之至理也夫天地之氣以升降¶
浮沉乃從四時如治病逆之則殺人矣故經云順天者¶
昌逆天者亡可不畏哉夫人之身亦有天地四時之氣¶
不可止認在外人體亦同天地也今經漏不止是前陰¶
<pb:KR3e0078_WYG_056-35a>¶
之氣血已下脱矣水㵼又數年不愈是後陰之氣血又¶
下陷矣後陰者主有形之物也前陰者精氣之門户俱¶
下竭是病人周身之氣常行秋冬之令陰主殺此等收¶
藏之病是也陽生陰長春夏是也在人身之中令氣升¶
浮者殺氣上行是也既病則周身血氣皆不生長穀氣¶
又不升其肌肉消少是兩儀之氣俱將絶矣既下元二¶
陰俱脱血氣消竭假令當日元是熱證今又焦久脱已¶
化為寒矣此病久沉久降寒濕太勝當急救之㵼寒以¶
<pb:KR3e0078_WYG_056-35b>¶
熱降濕以燥大升大舉以助長生補養氣血不致偏枯¶
聖人立治之法云濕氣大勝以所勝助之助甲風木上¶
升是也故經云風勝濕是以所勝平之也當調和胃氣¶
次用白术之類以燥其濕而滋元氣如其不止後用風¶
藥以風勝濕此之謂也此藥便是大舉大升以助春夏¶
二濕之久陷下之至治也又一本云此病次用四物隨¶
濕證加減¶
大獨聖散　治婦人血崩不止用防風去蘆不以多少¶
<pb:KR3e0078_WYG_056-36a>¶
　為細末酒煮白麫清調下二錢空心食前日二服更¶
　以麫作糊酒投之極驗¶
治血崩夏枯草為細末每服二錢米飲調下無時服¶
千治崩中不止芎藭八兩清酒五升煎至二升半分三¶
服不耐者徐徐進之(義云芎不可久/服令人暴死)¶
　右大舉大升之劑治崩脉沉弦而洪或沉細而數者¶
　皆胃氣下陷也或崩而又久㵼者亦胃氣下陷也故¶
　舉之升之其病愈也¶
<pb:KR3e0078_WYG_056-36b>¶
養血行氣加減四物湯　治室女二七天癸至亦有當¶
　時未至而後至者亦有卒然暴下淋瀝有若崩漏者¶
　失血過多變生諸證悉宜服之　川芎　熟地黄(洗/焙)¶
　　川當歸(去蘆酒/潤切焙)白芍藥(各一/兩)香附子(炒去毛/一兩半)¶
　右方每服四錢水一盞半生薑五片煎至七分去滓¶
　食前温服如血色鮮而不止者去熟地黄加生地黄¶
　煎服¶
補中去積丁未年冬郭大方来説其妻經水暴崩不止¶
<pb:KR3e0078_WYG_056-37a>¶
先曾殞身失血自後一次經數日而来今次不止其人¶
心窄性急多驚以子料之他日必因心氣不足飲食失¶
節得之大方曰容到彼診得掌中寒脉沉細而緩間而¶
沉數九竅微不利四肢無力上喘氣短促口鼻氣皆不¶
調果有心氣不足飲食失節脾胃虚弱之證胃脘當心¶
而痛左脇下急縮有積當臍有動氣腹中鳴下氣大便¶
難諸虚證極多不能盡録擬先治其本餘證可以皆去¶
與安心定志鎮墜其驚調和脾胃大益元氣補其血脉¶
<pb:KR3e0078_WYG_056-37b>¶
養其心神以大熱之劑去其冬寒凝在皮膚内少加生¶
地黄去命門相火不令四肢痿弱黄茋當歸人參湯¶
　　黄茋　人參　麻黄(不去節/表閉汗)黄連(鎮心驚/各一錢)當歸(一/錢)¶
　　(半/)草豆蔲(七/分)神麯(消食去/脾胃寒)桂枝(必先嵗氣無/伐天和也)陳皮¶
　　(各五/分)杏仁(九箇研/如泥)生地黄(三分去腎火大去/冬月相火之旺)¶
　右㕮咀水三大盞先煮麻黄數沸去滓入前藥同煎¶
　至一大盞於己午之前食消盡服之其胃脘痛乃胃¶
　上有客寒與大熱藥草豆蔲丸一十五丸其痛立止¶
<pb:KR3e0078_WYG_056-38a>¶
　再與肝之積藥除其積之根源而愈¶
地黄丸　治足三陰虧損經行數日不止或兼帶下無¶
　子¶
　　熟地黄(自/製)山茱茰肉　蕪荑仁　白芍藥(微/炒)代赭¶
　　石(各一/兩)乾薑(炮/)白殭蠶(炒/)厚朴(薑製各/三錢)¶
　右蜜丸桐子大毎服五十丸空心温酒下日三服　右¶
　虚挾積滯而崩嘗治一老婦人血崩不止流流不絶¶
　滿牀皆血起牀不得者三月矣腹滿如孕子作虚挾¶
<pb:KR3e0078_WYG_056-38b>¶
　痰積汚血治之用四物四兩參术各一兩甘草半兩¶
　以治虚香附三兩半夏一兩半茯苓陳皮枳實縮砂¶
　𤣥胡各一兩以破痰積汚血分二十貼每貼煎乾加¶
　荷葉側栢葉湯再煎服之服盡良愈今再不發神效¶
涼劑素陰虚陽摶謂之崩¶
垣涼血地黄湯　治婦人血崩不止腎水陰虚不能鎮¶
　守包絡相火故血走而崩也　生地黄　當歸尾(各/半)¶
　　(錢/)黄連　黄檗　知母　藁本　川芎　升麻(各/二)¶
<pb:KR3e0078_WYG_056-39a>¶
　　(分/)紅花(少/許)柴胡　防風　川羌活　黄芩　細辛¶
　　　荆芥穗　蔓荆子　甘草(炙各/一分)¶
　右用水三盞煎一盞去滓空心熱服足太隂脾之經¶
　中血海二穴在膝臏上内亷白肉際二寸中治女子¶
　漏中惡血月事不調逆氣腹脹其脉緩者是也灸三¶
　壯足少陰腎之經中陰谷二穴在膝内輔骨後大筋¶
　下小筋上按之應手屈膝取之治膝如錐不得屈伸¶
　舌縱涎流煩逆溺難少腹急引陰痛股内痛婦人漏¶
<pb:KR3e0078_WYG_056-39b>¶
　下不止腹脹滿不得息小便黄如蠱女子如妊身可¶
　灸三壯¶
大小薊湯　治崩漏不止色明如水得温則煩悶者此¶
　陽傷於陰令人下血當補其陰脉數疾小者順大者¶
　逆　小薊莖葉(研取/汁)生地黄(研取汁/各一盞)白术(半兩/剉)¶
　右方入水一盞煎減一半去滓温服¶
芎藭酒　治崩中晝夜不止醫不能治　芎藭(一/兩)生地¶
　　黄汁(一/盞)¶
<pb:KR3e0078_WYG_056-40a>¶
　用酒五盞煮芎藭一盞去滓下地黄汁再煎分為三服¶
治崩中去血不止　大小薊根(五/兩)白茅根(三/兩)¶
　右二味細切用酒五斤煮取四升去查分四服¶
丹漏下乃熱兼虚四物加黄連¶
竒效四物湯　治有熱久患血崩　當歸(頭尾/俱用)白芍藥¶
　　大川芎　熟地黄(洗/焙)大艾葉　阿膠(蛤粉炒/如珠子)¶
　　黄芩(去黑者/各半兩)¶
　右每服四錢水一盞半生薑五片煎七分空心温服(有/一)¶
<pb:KR3e0078_WYG_056-40b>¶
　(醫療血崩徃㕮咀藥舖市藥其方則四物湯加阿膠大艾/也就舖分作八服又為舖索黄芩半兩加入藥内舖家亦)¶
　(醫者曰此藥何為加黄芩醫曰非女所知吾與此藥政以/黄芩為主夫心主血血得熱則行得寒則止病者一服而)¶
　(愈服即八服至今無恙又見數婦血崩者亦用此醫以/黄連解毒湯加大艾治無不效者又當量其虚實用之)¶
雲金華散　治血室有熱崩下不止服温藥不效者¶
　　延胡索　瞿麥穗　當歸　乾薑　牡丹皮(各一/兩)¶
　　石膏(二/兩)桂心(别/研)威靈仙(各七/錢半)蒲黄(半/兩)¶
　右為細末每服三錢水一盞半空心温服日二服¶
治崩中下血方　崩中藥多是用止血藥及補血藥惟¶
<pb:KR3e0078_WYG_056-41a>¶
　此方治陽乗陰所謂天暑地熱經水沸溢者　黄芩¶
　　(不拘/多少)¶
　右為末每服一錢霹靂酒調下一方荆芥湯下近朝¶
　王御醫直夜有宫女血如山崩其時暑月藥笥中只¶
　有大順散兩貼冷水調服即效知醫者要在權變也¶
治漏下五色亦治嘔血令人黄痩虚弱¶
　右用地榆二兩剉碎以醋一升煮十餘沸去滓食前¶
　稍熱服一合　本草注云地榆主帶下十二病一曰¶
<pb:KR3e0078_WYG_056-41b>¶
　多赤二曰多白三曰月水不通四曰陰蝕五曰子藏¶
　堅六曰子門澼七曰合陰陽患痛八曰小腹寒痛九¶
　曰子門閉十曰子宫冷十一曰夢與鬼交十二曰五¶
　藏不定一方竹葉水煎服代茶甚解熱¶
丹經水多去不能住以三補丸加莎根龜板金毛狗脊¶
(三補丸者/芩黄檗也)¶
子和孟官人母年五十餘血崩一載僉用澤蘭丸黑神¶
散保安丸白薇散補之不效戴人見之曰天癸巳盡本¶
<pb:KR3e0078_WYG_056-42a>¶
不當下血蓋血得熱而流散非寒也夫女子血崩多因¶
大悲哭悲甚則肺葉布心系為之急血不禁而下崩内¶
經曰陰虚陽搏謂之崩陰脉不足陽脉有餘數則内崩¶
血乃下流舉世以虚損治之莫有知其非者可服大劑¶
大劑者黄連解毒湯是也次以香附二兩炒白芍藥二¶
兩焙當歸二兩焙三味同為細末水調下又服檳榔丸¶
不旬日而安　西園公治一婦人年六十二嵗血崩不¶
止投黄連解毒湯四貼後服涼膈散合四物六貼即愈¶
<pb:KR3e0078_WYG_056-42b>¶
此婦因悲哀太過則心悶急肺布葉舉而上焦不通熱¶
氣在中血走而崩故效　薛一婦人年將七十素有肝¶
脾之證每作則飲食不進或胸膈不利或中脘作痛或¶
大便作㵼或小便不利余用逍遥散加山梔茯神逺志¶
木香而愈後憂女孀居不時吐紫血其病毎作先倦怠¶
而後發熱經曰積憂傷肺積思傷脾肺布葉舉是令子¶
母俱病不能攝血歸經而致前證遂以前藥加炒黑黄¶
連三分呉茱茰二分頓愈復因怒吐赤血甚多燥渴垂¶
<pb:KR3e0078_WYG_056-43a>¶
死此血脱也法當補氣乃用人參一兩苓术當歸各三¶
錢陳皮炮黑乾薑各二錢炙草木香各錢一劑頓止¶
一婦人年六十四久鬱怒頭痛寒熱春間乳内時痛服¶
流氣飲之類益甚不時有血如經行又大驚恐飲食不¶
進夜寐不寧乳腫及兩脇焮痛如炙午後色赤余以為¶
肝脾鬱火血燥先以逍遥散加酒炒黑龍膽一錢山梔¶
一錢半二劑腫痛頓退又二劑而全消再用歸脾加炒¶
梔貝母諸證悉愈　一婦人因怒崩血久不已面青黄¶
<pb:KR3e0078_WYG_056-43b>¶
而或赤此肝木制脾土而血虚也用小柴胡合四物以¶
清肝火生肝血又用歸脾補中二湯以益脾氣生肝血¶
而瘥此證若因肝經有風熱而血不寧者用防風一味¶
為丸以兼證之藥煎送或肝經火動而血不寧者用條¶
芩炒為丸以兼證之藥煎送無有不效　一婦人性急¶
每怒非太陽耳項喉齒胸乳作痛則胸滿吞酸吐㵼少¶
食經行不止此皆肝火之證肝自病則外證見土受尅¶
則内證作若目病見用四物加白术茯苓柴胡炒梔炒¶
<pb:KR3e0078_WYG_056-44a>¶
龍膽若内證作用四君子加柴胡芍藥神麯呉茱茰炒¶
過黄連諸證漸愈惟月經不止是血分有熱脾氣尚虚¶
以逍遥散倍用白术茯苓陳皮又以補中益氣加酒炒¶
芍藥兼服而調¶
温劑垣丁香膠艾湯　治崩漏不止蓋心氣不足勞役¶
　及飲食不節所得經膈少時其脉兩尺俱弦緊而洪¶
　按之無力其證自覺臍下如氷求厚衣被以禦其寒¶
　白帶白滑之物雖多間下如屋漏水下時有鮮血不¶
<pb:KR3e0078_WYG_056-44b>¶
　多右尺脉時微洪屋漏水多暴下者是急弦脉為寒¶
　多而洪脉時見乃熱少合而言之急弦者北方寒水¶
　多也洪脉時出者命門胞絡之火也黑物多赤物少¶
　合成屋漏水之狀也¶
　　川芎　丁香(各四/分)熟地黄(以㵼大/洪脉)白芍藥(各三/分)阿¶
　　膠(炒六分/另後入)當歸身(一錢/二分)生艾葉(一錢/後入)¶
　右為細末作一服水二盞煎至五沸去滓入膠艾再上¶
　火煎至一大盞空心宿食消盡熱服三劑即效¶
<pb:KR3e0078_WYG_056-45a>¶
大治血崩　熟艾(如雞/子大)阿膠(半/兩)乾薑(一/錢)¶
　右為粗末用水五盞先煎艾葉薑至二盞半入膠消¶
　温分二服空心服¶
芎藭湯(一名芎藭/温中湯)　治帶下漏血不止及風虚冷熱勞¶
　損衝任月水不調崩中暴下腰重裏急淋瀝不斷及¶
　産後失血過多虚羸腹痛或妊娠胎動不安下血連¶
　日小便頻數肢體煩倦頭暈目暗不欲飲食　芎藭¶
　　　黄茋　芍藥　乾地黄　呉茱茰　甘草(各二/兩)¶
<pb:KR3e0078_WYG_056-45b>¶
　　當歸　乾薑(各一/兩)¶
　右㕮咀以水一斗煮取三升分二服若月經後因有赤¶
　白不止者除地黄茱茰加杜仲人參各二兩¶
斷下湯　治衝任氣虚崩中漏下經脉不調每遇月候¶
　將来臍腹腰脚先痛漸減飲食四肢乏力及帶下三¶
　十六疾悉能療之¶
　　人參(去/蘆)熟地黄(洗/焙)艾葉(醋炒各/一兩)烏鱡骨(燒/灰)當歸(酒/洗)¶
　　(各二/兩)川芎(七/錢)乾薑(炮半/兩)阿膠(蛤粉炒成/珠七錢半)¶
<pb:KR3e0078_WYG_056-46a>¶
　右㕮咀每服五錢水一盞半煎至七分去滓食前温服¶
治崩漏方　四物湯(一/兩)人參(二/錢)呉茱茰(一/錢)¶
　右每服半兩薑棗煎食前五六服寒熱腹痛皆退崩漏¶
　未止續服後熟附丸¶
熟附丸　熟附子　木賊(去/節)龍骨(煆/)赤石脂(煆各/半兩)川芎¶
　　　當歸(各一/兩)¶
　右為細末醋糊為丸如梧子大每服五六十丸食前¶
　米飲下　一婦人年五十已上經斷七年忽然經行¶
<pb:KR3e0078_WYG_056-46b>¶
　遂成崩漏發熱腹痛兩月不瘥予診其脉虚細疾數¶
　予曰此乃陰虚而致宜服此藥¶
鹿茸丸　治經候過多其色瘀黑甚者崩下吸吸少氣¶
　臍腹冷極則汗出如雨尺脉微小由衝任虚衰為風¶
　冷客乗胞中氣不能固可灸關元百壯在臍下正中¶
　三寸　鹿茸(燎去毛/酥炙)赤石脂(製/)禹餘糧(製各/一兩)艾葉(一/方)¶
　　(無/)栢葉　附子(炮各/半兩)熟地黄　當歸　續斷(各二/兩)¶
　右為細末酒糊和丸梧子大每服三十丸空心温酒¶
<pb:KR3e0078_WYG_056-47a>¶
　下一方煉蜜丸亦可¶
赤龍丹　治崩中不止　禹餘糧(炒/)烏鱡骨　鹿茸¶
　　龍骨　石燕(煆/)阿膠　當歸　乾薑(各等/分)¶
　右為末酒糊丸服五十丸温酒下¶
紫金散　治月水過多崩漏帶下淋瀝不斷腰腹重痛¶
　一切五色帶疾　禹餘糧(煆赤醋淬七次細研/水飛浥乾秤三兩)　白¶
　　芍藥　川芎　熟地黄　附子　當歸(各一/兩)乾薑¶
　　(炮/)肉桂(各半/兩)赤石脂　龍骨(各煆並一/兩别研)¶
<pb:KR3e0078_WYG_056-47b>¶
　右為細末每服二錢入麝香少許米飲空心調下¶
白芷暖宫丸　暖血海實衝任治子宫虚弱風寒客滯¶
　斷緒不成孕育及數墮胎或帶下赤白漏下五色虚¶
　眩少氣胸腹滿痛心下煩悸自汗下血過多　禹餘¶
　　糧(製一/兩)乾薑(炮/)芍藥　白芷　川椒(製/)阿膠(粉/炒)艾¶
　　葉(製/)川芎(各七/錢半)¶
　右為細末蜜丸梧子大每服四十丸米飲温酒醋湯下¶
和劑震靈丹　治崩中下血不止或脉虚細手足或冷¶
<pb:KR3e0078_WYG_056-48a>¶
　以芎歸湯加木香煎送下或陳皮香附子煎湯下三¶
　丸或靈砂丹亦可兼治暴驚風九竅出血獨參湯下¶
　(方見雜病/泄㵼門)¶
又方治崩中不止丁香二兩為細末用酒三升煮取一¶
　升空心頓服　必效方用丁香百顆酒温服¶
又方益智炒為細末鹽米飲調下¶
和劑暖宫丸　内補當歸丸　熟乾地黄丸　濟陰丹¶
禹餘糧丸　内炙散　皺血丸　紫石英丸¶
<pb:KR3e0078_WYG_056-48b>¶
　右諸方並治崩中帶漏並見前通治門及調經門¶
薛表弟方健甫内五十嵗辛丑患血崩諸藥罔效壬寅¶
八月身熱體痛頭暈涕出吐痰少食衆作火治展轉發¶
熱絶粒數日余診之曰脾胃久虚過服寒藥中病未已¶
寒病復起遂用八味丸料一服翌早遂索粥數匙再服¶
食倍熱減痛止乃服八味丸而愈癸夘秋因勞役憂怒¶
甲辰夏病復作胸飽發熱脊痛腰疼神氣怫鬱或作内¶
傷或作中暑崩血便血煩渴引飲粒米不進昏憒時作¶
<pb:KR3e0078_WYG_056-49a>¶
脉洪大按之微弱此無根之火内虚寒而外假熱也以¶
十全大補加附子一劑遂食粥三四匙崩血漸減日服¶
八味丸始得全愈　大尹王天成之内久患崩自服四¶
物涼血之劑或作或輟因怒發熱其血不止服前藥不¶
應乃主降火更加腹脇大痛手足俱冷余曰此脾胃虚¶
寒所致先用附子理中湯體熱痛止又用濟生歸脾補¶
中益氣二湯崩血頓愈若泥痛無補法則誤矣　錦衣¶
楊永興之内患前證過服寒涼之劑其證益甚更加肚¶
<pb:KR3e0078_WYG_056-49b>¶
腹痞悶飲食不入發熱煩燥脉洪大而虚余曰此脾經¶
氣血虚而發燥也當急用八珍湯加炮薑以温補之緩¶
則不救不信乃服止血降火之劑虚證蜂起始信余言¶
緩不及治矣¶
澀劑大治崩中下血不止小腹痛　芍藥(一兩/炒黄)栢葉(六/兩)¶
　(微炒丹溪云/栢葉性多燥)¶
　右用水一升煎取六合入酒五合煎取七合空心分¶
　為二服一方為細末酒調二錢一方有鹿角膠等分¶
<pb:KR3e0078_WYG_056-50a>¶
　酒調治白帶臍腹痛¶
世牡蠣散　治月水不止衆藥不愈者牡蠣火煆研細¶
　用醋調成丸再煆過通紅候冷研細出火毒却用醋¶
　調艾末熬成膏和丸如桐子大每服五十丸醋艾湯¶
　下¶
燥劑雲栢黄散　療經血不止　黄芩(一兩二/錢半)側栢葉¶
　　　蒲黄(各一/兩)伏龍肝(二/兩)¶
　右㕮咀水二升煎取八合分為二服¶
<pb:KR3e0078_WYG_056-50b>¶
又方　治患崩中不止結作血片如雞肝色碎爛　芎¶
　　藭(十二/分)阿膠　青竹茹(各八/分)續斷　地榆　小薊¶
　　根(各三/分)當歸(六/分)生地黄　伏龍肝(各十/一分)¶
　右用水九盞煮取三盞去滓分三劑服¶
衍治婦人血露蠶砂一兩炒伏龍肝半兩阿膠一兩同¶
　為末温酒調空心二三錢以知為度(大全名無比/散無阿膠)¶
羅伏龍肝散　治氣血勞傷衝任脉虚經云非時忽然¶
　崩下或如豆汁或成血片或五色相雜或赤白相兼¶
<pb:KR3e0078_WYG_056-51a>¶
　臍腹冷痛經久未止令人黄痩口乾飲食減少四肢¶
　無力虚煩驚悸　伏龍肝(一/兩)甘草(半/兩)赤石脂(一/兩)芎藭¶
　　(三/兩)肉桂(半/兩)熟地黄　艾葉(微炒各/二兩)當歸　乾薑(各/七)¶
　　(錢/半)麥門冬(去心一/兩半)¶
　右毎服四錢棗一枚水煎¶
地榆散　治婦人崩中漏下不止　地榆　蒲黄　白¶
　　芍藥　白茯苓　栢葉(微/炒)蟹爪(微/炒)熟地黄　鹿角¶
　　膠(搗碎炒/令黄燥)漏蘆(各一/兩)芎藭　當歸(剉炒各/七錢半)伏龍肝¶
<pb:KR3e0078_WYG_056-51b>¶
　　(一兩/半)　乾薑(炮/)桂心　甘草(剉炙赤/各半兩)¶
　右剉碎每服三錢水一中盞入竹茹一分煎至七分¶
　去滓食前温服¶
　右五方伏龍肝例蓋燥可去濕也前二方去濕熱後¶
　二方去寒濕按伏龍肝為止血之聖藥先賢治崩用¶
　旋覆花半夏治膈間濕痰而崩止者亦此意¶
補澀鹿茸散　治崩中漏下不止虚損羸痩　鹿茸(二/兩)¶
　　(去毛塗酥/炙微黄)白龍骨　鼈甲(塗酥炙令/黄去裠)熟地黄　白¶
<pb:KR3e0078_WYG_056-52a>¶
　　芍藥　白石脂　烏鱡魚骨(炙/黄)續斷(各一/兩)肉蓯蓉¶
　　(一兩半酒浸一宿/刮去皺皮炙乾)¶
　右為細末每服二錢食前粥飲調下¶
栢葉散　治婦人崩中漏下不問年月逺近漸至黄痩¶
　四肢無力腹内疼痛不思飲食　栢葉　續斷　川¶
　　芎　生地黄　當歸　龜甲(各一/兩半)禹餘糧(二兩/半)阿¶
　　膠　牡蠣　地榆　赤石脂　艾葉　鹿茸(各一/兩)¶
　　鼈甲(一両/半)¶
<pb:KR3e0078_WYG_056-52b>¶
　右為細末每服二錢食前粥飲調下一方有丹參鹿¶
　茸蜜和丸如梧子大毎服三四十丸空心温酒下¶
補宫丸　治婦人諸虚不足久不姙娠骨熱形羸崩中¶
　帶下¶
　　白薇　牡蠣　白芍藥　鹿角霜　山藥　白术¶
　　　白茯苓　烏鱡魚骨　白芷(各等/分)¶
　右麵和丸如梧子大每服五十丸空心用米飲送下¶
鎮宫丸　治婦人崩漏不止或下五色或赤白不定或¶
<pb:KR3e0078_WYG_056-53a>¶
　如豆汁或狀如豚肝或下瘀血臍腹脹痛頭暈眼花¶
　久而不止令人黄痩口乾胸煩不食　代赭石(火煆/醋淬)¶
　　紫石英　禹餘糧(制並/同上)香附子(醋煮各/二兩)陽起石(火/煆)¶
　　(細/研)鹿茸(燎去毛/醋蒸焙)茯神(去皮/木)阿膠(剉碎蛤粉/炒成珠)當歸(去/蘆)¶
　　(酒/浸)蒲黄(炒/)芎藭(各一/兩)血竭(半兩/别研)¶
　右為細末同艾煎醋汁煮糯米粉糊丸如梧子大毎¶
　服七十丸空心米飲下¶
血見黑則止治暴崩下血京墨為末二錢匕同燒露蜂¶
<pb:KR3e0078_WYG_056-53b>¶
　房為末三指撮酒調服　又方百草霜二錢狗膽汁¶
　拌定分作二服當歸酒調下¶
世治血崩用葫蘆去子穣實荆芥穗燒存性飲湯調服¶
治室女血崩不以冷熱皆可服　荆芥　蓮房殻(各等/分各)¶
　(燒灰/存性)¶
　右為細末每服二錢空心米飲調下¶
十灰丸　治崩中下血不止　錦灰　黄絹灰　馬尾¶
　　灰　艾葉灰　藕節灰　蓮房灰　油髪灰　赤¶
<pb:KR3e0078_WYG_056-54a>¶
　　松皮灰　㯶櫚灰　蒲黄灰(各等/分)¶
　右研匀用醋煮糯米和丸如梧子大每服七十丸加至¶
　一百丸空心米飲下¶
十灰散　治下血不止　錦片　木賊　㯶櫚　栢葉¶
　　　艾葉　乾漆　鯽魚鱗　鯉魚鱗　血餘　當¶
　　歸(已上逐味火化存/性各等分研末)麝香(少許/研)¶
　右研勻每服二錢空心温酒調服¶
　一笑散　治婦人血崩¶
<pb:KR3e0078_WYG_056-54b>¶
　右用新綿一口燒灰研末空心酒調下立止¶
治婦人經年血崩　香附子(二兩/炒赤)蓮殻(五枚燒/存性)¶
　右為細末每服二錢空心陳米飲調下¶
世香礬散　治血崩香附子不以多少極酸醋浸一宿¶
　炒焦為灰存性每一兩入白礬末二錢米飲調服空¶
　心神效一法用荷葉湯尤妙¶
大用香附子去毛炒焦黑存性為細末用極熱酒調下¶
二錢於温服不過兩服立愈昏迷甚者三錢匕如血山¶
<pb:KR3e0078_WYG_056-55a>¶
崩不止者亦能解之米飲調亦可許學士云治下血不¶
止或成五色崩漏香附子是婦人仙藥也　砂仁不以¶
多少新瓦上炒黑為末米飲調一方益智仁炒黑為末¶
鹽米飲調下¶
世婦人血崩不止用檳榔燒灰存性碾末以温酒調下¶
甚妙¶
大五靈脂散治婦人血崩諸藥不止者五靈脂炒令烟¶
盡為末每服一錢温酒調下一法毎服一錢水酒童便¶
<pb:KR3e0078_WYG_056-55b>¶
各半盞煎服名抽刀散¶
琥珀散　治崩暴不止　赤芍藥　香附子　枯荷葉¶
　　　男子髪(皂莢/水洗)當歸　㯶櫚(炒焦/存性)烏紗㡌(是漆紗/頭巾取)¶
　　(陽氣上/衝故也)¶
　右等分除㯶櫚外其餘並用粗片新瓦上煆成黑灰¶
　存性三分為細末每服五錢空心童便調下如人行¶
　十里再一服七八服即止若産後血去多加米醋京¶
　墨麝香少許　一法先以五積散加醋煎投一二服¶
<pb:KR3e0078_WYG_056-56a>¶
　次服五靈脂散¶
衍黄牛角鰓用尖燒為黑灰微存性治婦人血崩大便¶
血及冷痢白痢¶
大治漏下不止者鹿角燒灰細研食前温酒調下二錢¶
　又方桃仁燒灰研細食前温酒調下二錢　又方亂¶
髪皂角水洗淨燒為細末空心温酒調二錢¶
世治血久崩夏枯草燒存性為末空心米飲調下此用¶
灰與前用草不同¶
<pb:KR3e0078_WYG_056-56b>¶
大荆芥散治婦人崩中不止用好麻油㸃燈多著燈心¶
就上燒荆芥焦色為細末每服三錢童便調下¶
簡治婦人漏下血不絶槐花鵝不以多少燒作灰細研¶
食前温酒調二錢匕¶
産寳治崩中不止不問年月逺近用槐耳燒作灰為末¶
以酒服方寸匕¶
大神應散治血崩不止桂心不以多少炒極焦存性為¶
末毎服一二錢米飲調下¶
<pb:KR3e0078_WYG_056-57a>¶
楊氏家藏黑金散　治婦人血氣虚損經候不調崩中¶
漏下¶
　　鯉魚皮　黄牛角䚡　㯶櫚皮　破故紙　亂髪¶
　　(各一/兩)烏鱡魚骨　熟地黄　乾薑(炮/)當歸(洗/焙)木賊¶
　　(各半/兩)¶
　右剉拌入磁瓶内鹽泥固濟候乾炭火五斤煆通赤¶
　煙盡埋土内令冷取研細每三錢入麝少許米飲空¶
　心調下¶
<pb:KR3e0078_WYG_056-57b>¶
如聖散　治血山崩　㯶櫚　烏梅肉(各一/兩)乾薑(一兩/五錢)¶
　　(並燒/存性)¶
　右為細末每服一錢烏梅酒調下空心食前服久患¶
　不過三服愈¶
治血崩屢效方　當歸　白芍藥　乾薑　㯶櫚(各等/分)¶
　右各煆存性研為細末醋調以有節米筯左覺四十¶
　九轉食前服¶
又方用棕櫚白礬煆為末酒調二錢服¶
<pb:KR3e0078_WYG_056-58a>¶
烏金散　治血崩不止　棕櫚毛(燒存性/一兩)龍骨(煆過/二錢)¶
　右為細末研勻毎三錢空心好酒調服二服立止¶
梅飲子　治婦人血崩¶
　右以鹽白梅燒灰存性為末空心米飲調下¶
治婦人血崩方¶
　右用烏梅燒灰研末以烏梅湯調下酒調亦可¶
又方　烏梅(肥大者半斤以酸醋浸經/一宿取出去核研為膏)百草霜(研/細)　右¶
　搗和丸如梧桐子大每服三四十丸空心以淡醋湯¶
<pb:KR3e0078_WYG_056-58b>¶
　送下日進二服¶
　右三十二方皆燒灰黑藥經云北方黑色入通於腎¶
　皆通腎經之藥也夫血者心之色也血見黑即止者¶
　由腎水能制心火故也¶
海治崩不定或淋淫經年者　白礬(鎔開成/汁一兩)没藥(一/錢)磠¶
　　砂　黄丹(各五/分)¶
　右件將白礬鎔開成汁下餘藥細末一處攪匀就成¶
　丸子如彈子大毎用一丸新綿裹内隂中立效¶
<pb:KR3e0078_WYG_056-59a>¶
運氣運氣血崩皆屬風火經云少陽司天之政初之氣¶
風勝乃揺候乃大温其病血崩是也¶
針灸摘經血過多不止并崩中(心術/同)　三陰交　行間¶
(各針訖/灸之)　通理(足小指上三寸刺/二分灸二七壮)¶
桑漏下不止(心術摘/英同)　三陰交　太衝¶
東胞門不閉漏下惡血不禁　氣門(在關元傍三/寸刺入五分)¶
集血崩并漏下　中極(補/)　子宫(二寸/半)　敗血不止¶
　三陰交　百勞　風門　中極　腎俞　膏肓　曲¶
<pb:KR3e0078_WYG_056-59b>¶
　池　絶骨¶
甲婦人不字陰暴出經水漏然谷主之　婦人漏血腹¶
脹滿不得息小便黄陰谷主之(千金云漏血少腹滿/如阻體寒熱腹徧腫)¶
女子血不通㑹陰主之　女子漏血太衝主之¶
脉問曰五崩何等類師曰白崩者形如涕赤崩者形如¶
絳黄崩者形如爛𤓰青崩者形如藍色黑崩者形如衃¶
血也寸口脉弦而大弦則為減大則為芤減則為寒芤¶
則為虚寒虚相摶此名曰革婦人則半産漏下(又見諸/見血)¶
<pb:KR3e0078_WYG_056-60a>¶
仲寸口脉微而緩微者衞氣疎疎則其膚空緩者胃弱¶
不實則穀消而水化也穀入於胃脉道乃行水入於經¶
其血乃成榮盛則其膚必疎三焦絶經名曰血崩¶
脉診婦人漏下赤白日下血數升脉急疾者死遲者生¶
　診婦人漏下赤白不止脉小虚滑者生大緊實數者¶
死¶
尺寸脉虚者漏血脉浮者俱不治(峻實其下亦/有得全者)¶
良婦人衝任二脉為經脉之海外循經絡内榮臟腑若¶
<pb:KR3e0078_WYG_056-60b>¶
陰陽和平經下依時若傷勞不能約制則忽然暴下甚¶
則昏悶若寸脉微遲為寒在上焦則吐血衂血尺脉微¶
遲為寒在下焦則崩血便血大抵數小為順洪大為逆¶
大法當調補脾胃為主¶
殺血心痛良婦人血崩而心痛甚名曰殺血心痛由心¶
脾血虚也若小産去血過多而心痛甚者亦然用烏鱡¶
魚骨炒為末醋湯調下失笑散亦效　薛前證若陰血¶
耗散用烏賊丸收斂之若瘀血不散用失笑散行散之¶
<pb:KR3e0078_WYG_056-61a>¶
若心血虚弱用芎歸湯補養之若欝結傷血用歸脾湯¶
調補之　一婦人血崩兼心痛三年矣諸藥不應每痛¶
甚虚證悉具面色痿黄余曰心主血蓋由去血過多心¶
無所養以致作痛宜用十全大補湯參术倍之三十餘¶
劑稍愈百餘劑全愈¶
　¶
　¶
　¶
<pb:KR3e0078_WYG_056-61b>¶
　¶
　¶
　¶
　¶
　¶
　¶
　¶
　證治凖繩卷五十六¶
