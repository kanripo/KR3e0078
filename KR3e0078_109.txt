# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.715462
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百九
<pb:KR3e0078_WYG_109-1a>¶
欽定四庫全書¶
　證治準繩卷一百九¶
　　　　　　　　　　　　明　王肯堂　撰¶
　外科¶
　　肩部¶
　　　肩疽¶
靈樞云發於肩及臑名曰疪癰其狀赤黒急治之此令¶
人汗出至足不害五臟癰發四五日逆&KR0778;之　鬼遺云¶
<pb:KR3e0078_WYG_109-1b>¶
丁疽發兩肩惡血留結内外榮衛不通發成疔疽五日¶
腫大令人口噤寒戰十二日可刺不治二十日死　陳¶
乾疽腫發起兩肩及兩大臂連脾骨二七日痛不息亦¶
不可動五十日身熱不赤六十日可刺刺之無血者死¶
　或問肩上生疽何如曰此處手足三陽交㑹之所名¶
曰肩疽由風熱欝結所致或因負重損傷而作服烏金¶
散勝金丹活命飲加柴胡桔梗壯實者一粒金丹下之¶
老弱者十全大補湯托之¶
<pb:KR3e0078_WYG_109-2a>¶
　　　肩脾疽¶
或問肩脾内痛漸至潰爛成瘡何如曰此名太隂疽即蓮¶
子發屬手太隂肺經積熱所致宜活命飲加桔梗黄茋奪¶
命丹勝金丹黄茋木香散選用壯實者八陣散一粒金丹¶
下之赤色者可治青黒者不治喘𠻳大渇胷滿脉㣲者死¶
　　　左右串¶
或問左右搭串何如曰左肩骨上生疽串於右者可治¶
右肩骨上生疽串於左者難治古有此説愚謂不然攻¶
<pb:KR3e0078_WYG_109-2b>¶
注左右者氣血不調隂陽交錯也宜勝金丹活命飲加¶
羗活桔梗壯實者八陣散一粒金丹下之七惡證少何¶
慮難痊元氣虚憊治之何補哉¶
　　　缺盆疽¶
或問一人年六十肩前陷中生疽寒熱大作飲食少進¶
肩背拘急小水不利胸腹膨脹何如曰是名缺盆疽又¶
名鎻骨疽屬足陽明胃經手少陽三焦經宜隔蒜灸先¶
服紫金丹奪命丹而惡證退惟苦小水不利投以六一¶
<pb:KR3e0078_WYG_109-3a>¶
散而利後服十全大補湯而安若治之稍緩必致潰爛¶
是經少血多氣瘡口不合危篤者多矣¶
　　　肩後疽¶
或問肩膊後骨上生疽何如曰此名上鼠疽即上搭也¶
怒氣積欝所致屬太陽兼少陽經初覺宜隔蒜灸活命¶
飲加羌活桔梗柴胡勝金丹紫金丹奪命丹選用既潰¶
十全大補湯黄茋木香散人參養榮湯¶
　　　過肩疽¶
<pb:KR3e0078_WYG_109-3b>¶
或問肩後夾脊兩邉腫硬疼痛何如曰此名筋疽亦名¶
過肩疽初得寒熱似瘧但腫硬無頭急隔蒜灸服活命¶
飲加羌活勝金丹奪命丹汗之壯實者一粒金丹萬病¶
觧毒丹選用¶
　　　&KR1506;癧癰¶
或問項腋兩乳旁結核或兩胯軟肉處生腫塊何如曰¶
是名&KR1506;癧癰屬手少陽三焦經其發緩慢是冷證非熱¶
證也宜用回陽玉龍膏熱藥敷貼服内補十宣散何首¶
<pb:KR3e0078_WYG_109-4a>¶
烏散勝金丹選用¶
　　　腋發¶
靈樞云發于腋下赤堅者名曰米疽治之以砭石欲細¶
而長疎砭之塗以豕膏六日巳勿裹之其癰堅而不潰¶
者為馬刀挾癭急治之　鬼遺云内疚疽發兩腋下及¶
臂并兩手掌中振寒熱血嗌乾飲多即嘔煩心悁悁脉¶
盛六七八日診如此可汗不汗死¶
　　　夾肢癰¶
<pb:KR3e0078_WYG_109-4b>¶
或問肩膊下隙内生疽何如曰是名夾肢癰屬手少隂¶
心經手厥隂心包絡風熱所致宜服内托黄茋柴胡湯¶
壯實者八陣散一粒金丹下之及紫金丹勝金丹選用¶
老弱者黄茋木香散人參養榮湯十全大補湯主之¶
　　臂部(七/)¶
　　　臂癰¶
鬼遺云垂臂兩處發接骨下臂鵞上起如雞鴨卵大皆¶
由榮衞不調所為也喜患實處而不透内亦宜急消或¶
<pb:KR3e0078_WYG_109-5a>¶
發穴早療　兩臂肘起在接骨下引手至小骨之上發¶
癰癤此處雖實柰連大小筋骨舉動不便垂手多墜疼¶
如膿深沉徹骨即傷筋脉拳縮不舒搐撮宜急以緩慢¶
筋脉藥餌治之　𤣥機云在臂外為癰在臂内為魚肚¶
發在臂上節腫連肩髃為臂風毒宜活命飲加羌活獨¶
活桂枝桔梗水酒各半煎服及奪命丹紫金丹勝金丹¶
選用壯實有裏證者一粒金丹八陣散下之若漫腫無¶
頭服敗毒之藥不能消者宜十全大補湯加桂枝桔梗¶
<pb:KR3e0078_WYG_109-5b>¶
托之有嘔吐而數日不食者潰出膿則愈¶
治驗一人年將六十五月患右臂膊腫盛上至肩下至¶
手指色變皮膚涼六脉沉細而微此脉證俱寒乃附骨¶
癰也開發已遲以燔針啓之膿清稀觧次日肘下再開¶
之加吃逆不絶與丁香柿蒂散兩服稍緩次日吃逆尤¶
甚自利臍腹冷痛腹滿食減時發昏憒灸左乳下黒盡¶
處二七壯又處托裏温中湯一兩半與服或曰諸痛瘡¶
瘍皆屬心火又時當盛暑而用薑附可乎予曰經云脉¶
<pb:KR3e0078_WYG_109-6a>¶
細皮寒瀉利前後飲食不入是為五虚況吃逆胃中虚¶
寒此證内外相反須當捨時從證遂投之諸證悉去飲¶
食倍進瘡勢温膿色正復用五香湯數服月餘而愈(機/按)¶
(此證多屬虚寒此方專用辛熱以治其寒不用參术以/補其虚葢因吃逆腹滿乃氣欝壅也想必其人年雖老)¶
(脉證雖虚而形體頗/實非隂虚吃逆比)　一揮使臂腫一塊不痛不赤脉¶
弱嬾食時嘔以六君子加藿香酒炒芍藥嘔止食進再¶
以八珍湯二十餘劑膿成刺之又以十全大補湯而愈¶
次年傷寒後臂復腫微痛乃傷寒餘毒也然無表證但¶
<pb:KR3e0078_WYG_109-6b>¶
虚弱耳先用十宣散四劑取參茋芎歸扶助元氣防風¶
桔梗白芷厚朴行散腫結肉桂引經破血腫退三四再¶
用八珍湯膿潰而愈至冬臂復作痛因服袪風藥反筋¶
攣痛甚此血虚不能養筋筋虚不能束骨用加味十全¶
大補湯百貼而愈　一女臂患腫潰久不歛寒熱交作¶
五心煩熱飲食少思月水不通以逍遙散月餘少可更¶
服八珍湯加丹皮香附又月餘經通再加黄茋白歛兩¶
月餘而愈　一人臂腫患毒作痛服寒涼藥食少大便¶
<pb:KR3e0078_WYG_109-7a>¶
不實予用理中丸二服更以六君子加砂仁藿香再以¶
托裏膿潰而愈　凡瘡痛甚者若禀厚有近五十左膞¶
外側紅腫如粟予曰勿輕視得獨參湯數斤乃佳數貼¶
而止旬餘值大風㧞木瘡上起一紅線繞背抵右肋與¶
大料人參湯加芎术補劑兩月而安　一婦臂痛筋攣¶
不能屈伸遇寒則劇脉𦂳細此良甫所謂肝氣虚為風¶
寒流于血脉經絡搏于筋筋不榮則乾急為痛先用舒¶
筋湯次用四物湯加牡丹皮澤蘭白术而愈亦有臂痛¶
<pb:KR3e0078_WYG_109-7b>¶
不能舉或轉左右作痛由中脘伏痰脾氣滯不行宜茯¶
苓丸或控涎丹治之　一人手臂結核如粟延至頸項¶
狀似瘰癧此風濕流注用加減小續命湯及獨活寄生¶
湯更以托裏藥倍加參茋歸术百貼而愈(機按此條有/證無脉認作)¶
(風濕流注而治當時必有所見也後/用補劑百貼而愈是終不離于虛也)　一兒三嵗臂患¶
毒焮痛服觧毒丸搽神功散而消(此條證脉不詳/當時必有所見)嘗治¶
臂毒便閉煩躁服五福化毒丹亦効若膿成急刺用紙¶
撚醮麻油絍瘡内以膏藥貼之若兒安静不必服藥候¶
<pb:KR3e0078_WYG_109-8a>¶
有膿取去仍用絍貼　一人臂患疽脉數飲槐花酒一¶
服勢頓退再與金銀花黄茋甘草十餘服而平(槐花治/濕熱之)¶
(功最為神速胃/寒不宜過劑)　尹老家貧形志皆苦自幼頽疝孟冬¶
于手陽明大腸經分出癰第四日稠膿臂外皆腫痛在¶
手陽明左右經中其脉俱弦按之洪緩有力此得自八¶
風之變以脉斷之邪氣在表飲食如常大小便如故腹¶
中和口知味知不在裏也不惡風寒只熱躁脉不浮知¶
不在表也表裏既和邪在經脉之中故曰凝于血脉為¶
<pb:KR3e0078_WYG_109-8b>¶
癰是也癰出身半已上故風從上受因知為八風之變¶
而瘡只在經脉之中法當却寒調和經脉中血氣使無¶
凝滯可愈矣宜以白芷升麻湯(機按此方舉一身而言/故陽明為一身之中若)¶
(以各經言之而陽明亦自有表裏中三等之劑/太陽亦有表裏之中之方餘經皆可以類推也)　一人¶
年踰三十臂患疽潰而不痛膿稀脉弱丹溪曰疽潰深¶
而不痛者胃氣大虚不知痛也東垣曰膿水清稀瘡口¶
不合氣血俱虚也理宜大補彼不聼服消毒藥氣血愈¶
虚遂不救　丹溪曰纔見腫痛叅之脉證倘有虚弱便¶
<pb:KR3e0078_WYG_109-9a>¶
與滋補氣血可保終吉又曰潰瘍内外皆虚補接為主¶
兹則見善不從自用己智寧免死乎　一人年踰四十¶
臂患毒焮痛作嘔服托裏消毒藥愈盛予用涼膈散二¶
劑頓退更以四物湯加芩連四劑而消(機按此所謂腫/瘍熱毒攻心而)¶
(作嘔/也)　一人兩臂腫痛服托裏藥日盛予謂腫屬濕痛¶
屬火此濕熱流注經絡也用人參敗毒散加威靈仙酒¶
炒黄芩南星數劑漸愈更以四物湯加蒼术黄檗桔梗¶
二十餘劑而消(按此托裏藥日盛/故改作濕熱治也)　一尚書左右砍爛¶
<pb:KR3e0078_WYG_109-9b>¶
入些醋温塗敷患處¶
赤葛膏　治病藕節及臂臑腕掌等處結毒¶
　　赤葛根皮　山布瓜根　山蘇木　山樟根皮¶
　　紫金皮　赤牛膝　赤芎根　赤毛桃根　用皮搗¶
　極爛糟炒敷塗患處¶
敷病肌石蜦藥¶
　用山樟子葉搗極爛糟炒縛之又用根煎酒服之¶
　　　臑癰(俗名病藕包/)¶
<pb:KR3e0078_WYG_109-10a>¶
臑臂表裏俱腫痛赤色惟肘節處差小故名藕包以内¶
外分隂陽俱如上法¶
泥油膏　治病藕包¶
　用塘泥一分桐油三分共和之以鴨毛掃時時塗勿令乾¶
二瓜散　治病藕包¶
　右用山布𤓰根天布𤓰根二物砍爛入米醋少許和煖¶
　塗之¶
或問手臂陽明經分生㿔初如粟米漸大如赤豆痛不¶
<pb:KR3e0078_WYG_109-10b>¶
可忍旬日大如胡桃桃枯紫何如曰此名骨螻疽若毒¶
遊遍身拘急發搐嘔噦不食冷汗自出滑泄煩躁脉亂¶
者死犯房勞怒氣者死一人患此證一月之後遍身攻¶
串口吐黄水穢氣滿室既而嘔吐膿血旬日而亡其人¶
三四日前尚進飲食人與沐浴扶起皮肉俱爛患者不¶
信醫者不識以致隕身此由七情不和積怒積憂積熱¶
所致真元虚敗不能勝邪故也縱有丸丹天命而已惟¶
智者防患於未然急服黄連消毒散勝金丹烏金散活¶
<pb:KR3e0078_WYG_109-11a>¶
命飲加羌活選用治之稍緩七惡證多者必死也　按¶
此證發之暴死之速乃隂虚極而火獨光之故前藥不¶
滋化源而揚湯止沸其能濟乎¶
　　手部(八/)¶
　　　手發背(俗名蜘蛛背/)¶
鬼遺云兩手背發癰疽初生如水刺無頭腦頑然滿手¶
背腫滿後聚毒成瘡深入至骨而為發手背此屬五種¶
皆發毒之類也　手背腫毒乃三陽經風熱欝滯而發¶
<pb:KR3e0078_WYG_109-11b>¶
宜服活命飲加芩連山梔桔梗升麻寒加桂枝熱加薑¶
黄水酒煎服有表證者紫金丹烏金散奪命丹汗之有¶
裏證者一粒金丹八陣散下之老弱者宜大補之劑¶
柿根膏　治蜘蛛背¶
　右用紫背草狐柿子根皮同砍爛糟炒縛之又方加¶
　岩松子或單用亦可¶
　　　手心毒¶
手心結毒焮赤腫痛俗名病穿掌又名穿窟天蛇又名¶
<pb:KR3e0078_WYG_109-12a>¶
貧子盂若偏於掌邉者名穿邉天蛇又名穿埂天蛇此¶
手厥隂心包絡積熱所致初宜隔蒜灸之以泄其毒服¶
活命飲加桂枝薑黄實者量表裏為汗下於紫金丹奪¶
命丹烏金散一粒金丹選用既潰參茋大劑補之¶
蜈蚣散　治病穿掌¶
　　穿山蜈蚣　花心蜈蚣　背子蜈蚣　山蘇木¶
　　飛天蜈蚣　金頭蜈蚣　酒罈蜈蚣　赤牛膝¶
　　臭不待根　紫背草　紫金藤　用酒煎服不飲酒¶
<pb:KR3e0078_WYG_109-12b>¶
　人水煎入少酒和服又用過路蜈蚣溪女葉煎水浸¶
　洗¶
又方¶
　　穿山蜈蚣　雞屎子　金腦香　紫金藤　水煎入¶
　酒和服¶
敷穿掌穿板藥¶
　　仙人掌根　雞屎根皮　赤葛根皮　葛合根¶
　　山布瓜根　背子蜈蚣　山樟根皮　赤牛膝¶
<pb:KR3e0078_WYG_109-13a>¶
　　落鴉鎗根　天布瓜根　山枇杷根皮　紫河車¶
　　紫金皮　同擂爛入醋少許和塗患處¶
又方¶
　仙人掌根磨米醋煖塗傅又用藜蘆子煎醋薫又用¶
　零香子煎水浸洗¶
浸洗方¶
　　石楠藤　赤牛膝　赤麻藚　八角茴香　赤藚子¶
　　九節香　豬屎蘇　穿山蜈蚣　鉄蔆角　含笑葉¶
<pb:KR3e0078_WYG_109-13b>¶
　　鉄梗子　落鴉鎗　山蓼葉　同煎水薫浸淋洗之¶
潰爛者用搽末¶
　舊飯筲燒存性為末柏油掃患處次搽末或用生肌¶
　散亦大効　飯筲要用農家者取其日日貯飯藏氣¶
　者効¶
　　　虎口疽¶
虎口結毒焮赤腫痛名合谷疽又名了刺毒又名擘蟹¶
毒又名手叉發又名病蟹叉此手陽明大腸經風熱積¶
<pb:KR3e0078_WYG_109-14a>¶
毒之所致也初覺宜隔蒜灸之服活命飲加桂枝薑黄¶
桔梗升麻水酒煎服壯實者量表裏為汗下老弱者十¶
全大補湯十宣散托裏散中選用　五指叉處結毒焮¶
腫者俗名鴉叉¶
草靈散　治病蠏叉¶
　用薢义草(又名薢/义&KR0126;)搗極爛酒炒縛之¶
又方　山馬稍根皮砍爛糟炒縛之¶
又方　宿地薤白根葉砍爛酒炒縛之¶
<pb:KR3e0078_WYG_109-14b>¶
又方　㮳子葉砍爛糟炒縛之又以小葉淨瓶子煎水¶
　熏洗亦効¶
又方　碌碡草葉砍爛酒炒縛之又以梗煎水浸洗¶
落鴉鎗散　治鴉义¶
　　落鴉鎗　大金錢　羊蹄菜　水楊栁根¶
　右砍爛糟炒縛之¶
又方¶
　　落鴉鎗　紫金皮　山布瓜根　天布瓜根　同搗¶
<pb:KR3e0078_WYG_109-15a>¶
　爛糟炒縛之¶
又方　落鴉鎗根搗爛糟炒縛之¶
又方　落鴉鎗根天布瓜根砍爛糟炒縛之¶
　　　腕癰¶
手屈之處結毒焮赤為手屈發俗名手牛押屈此手三¶
隂經風熱聚毒之所致也治法同前　一人年四十手¶
腕生疽面目手臂俱浮腫飲食全不進者七日矣惟飲¶
水數升神思昏憒小便不利時值盛暑穢氣逼人惡證¶
<pb:KR3e0078_WYG_109-15b>¶
疊見不應用藥姑以玉樞丹加蟾酥塗之出蛆合許膿¶
升許惡證悉退補養而痊¶
紫金牛膝散　治手半押屈及脚上一切腫毒堆核焮¶
　痛者¶
　　紫金皮　赤葛根皮　赤毛桃根　山布瓜根¶
　　赤牛膝　魚銅根皮　天布瓜根　落鴉鎗根¶
　同砍爛糟炒熱縛患處¶
又方¶
<pb:KR3e0078_WYG_109-16a>¶
　　魚桐皮根　落鴉鎗根　紫金皮　同砍爛糟炒¶
　縛之¶
又方¶
　　落鴉鎗　葛合根　馬藍草　天布瓜　山蘇木¶
　　紫金皮　赤毛桃　赤牛膝　芙蓉葉　山布瓜¶
　　赤葛根　魚桐根　李子根　同搗爛糟炒縛之¶
　久不退加山樟子葉及根皮¶
　　　手大指疽¶
<pb:KR3e0078_WYG_109-16b>¶
手大指頭發小㸃如粟漸大如豆或如桃李或青或紫¶
乍黄乍黒乍白或痒或麻木不痛或大痛徹心此名調¶
疽屬手太隂肺經積毒毒盛者宜截去之四日刺得血¶
膿者生得黒血者死急服烏金散紫金丹汗之壯實者¶
一粒金丹下之毒氣攻心嘔吐不食膨脹者死齒縫出¶
血者死　一人患此色黒不痛其指已死令斬去之速¶
服補藥恐黒上臂不治彼不信另服敗毒藥手竟黒遂¶
不救¶
<pb:KR3e0078_WYG_109-17a>¶
　　　天蛇頭¶
手中指頭結毒焮赤腫痛(或不拘/何指)名天蛇頭若有膿裂¶
開有口唇如蛇頭狀是以名焉屬手厥隂心包絡積熱¶
所致宜服活命飲加柴胡羌活桔梗黄連消毒飲紫金¶
丹烏金散選用雖黒色頑麻潰爛脫指者亦不死¶
丹溪云蒲公英草清明時節如薺菜狀中開一朶花如¶
菊花者取乾與蒼耳草二味等分為末以好醋濃煎浸¶
洗即愈¶
<pb:KR3e0078_WYG_109-17b>¶
蒲公英忍冬酒治天蛇頭極効累騐(見乳癰/)¶
世治天蛇頭蒲公英搗細水和調去查服之又搗查敷¶
　患處累効¶
治天蛇頭用　野落蘇(即兼/絲子)金銀花藤　天蕎麥¶
　細切碎好米醋濃煎先熏後洗¶
又方用人糞雜黄泥搗之裹在患處即愈¶
㧞毒散　治毒瘡生於手指赤腫堅硬俗呼為發指徹¶
　骨疼痛不可忍者¶
<pb:KR3e0078_WYG_109-18a>¶
　乳香(少許/研)泥蜂窠(壁間/採研)　研為末用釅醋調塗乾則¶
　以醋潤之痛立止¶
治惡指諺云天蛇頭¶
　蜈蚣(一條火/上燒)　以其烟熏病指一二次即安¶
治蛇消腫散　治蛇咬及蛇節疔蛇腹疔蛇頭疔蛇背¶
　疔等證¶
　蛇頭㧓　天&KR0034;藤　木虱藥　仙人薯　土木香¶
　紫金藤　大小青　擂藥酒温服以查敷之¶
<pb:KR3e0078_WYG_109-18b>¶
除瘴消痛散　治蛇頭子及一切蝮蛇瘴¶
　紫金藤(又名開/心草)　擂藥酒服之以查敷患處大効¶
又方　金腦香葉擂酒服以查敷之¶
又方　蛇頭㧓草又名赤田藚又名一麻二麻有一箇¶
　根即一麻有二箇根名二麻　砍爛用酒炒縛之¶
又方　紫金鍾　六月雪　二味砍爛糟炒縛之¶
又方　溪汝子葉　過路蜈蚣　砍爛糟炒縛之如痛¶
　不止用雄黄末燒烟熏之不拘已成未成即尅取効¶
<pb:KR3e0078_WYG_109-19a>¶
　或加蜈蚣等分亦妙¶
又方　紫金鍾　到金鍾　野芋子　香附子　砍爛¶
　用糟炒縛之¶
又方　井邉羊莧子砍爛糟炒縛之¶
又方　山布瓜根磨醋刷以赤梗蜈蚣過路蜈蚣穿山¶
　蜈蚣飛天蜈蚣煎水薰洗亦効¶
又方　獨龍鬚根(即大葉/白槲根)　砍爛糟炒敷之¶
地萹蓄散　治病蛇頭子¶
<pb:KR3e0078_WYG_109-19b>¶
　用耳環尻(又名琉璃草又名花/管草又名地萹蓄)擂藥酒服又以砍爛¶
　酒炒縛之¶
敷毒方　治蛇頭子一切蝮蛇瘴¶
　　地萹蓄　金腦香　紫河車　飛天蜈蚣　紫蜈¶
　　蚣　金鳳尾　金雞舌　砍爛酒炒縛之¶
又方　地蜈蚣葉　溪汝樹葉　砍爛冷縛之¶
又方　飛天蜈蚣葉　砍爛冷縛之¶
又方　金腦香葉(又名/社茶)砍爛冷縛之¶
<pb:KR3e0078_WYG_109-20a>¶
又方　雞卵一枚開竅傾出以指時數浸之¶
又方　軟骨草　赤麻藚　金盞草　耳環尻¶
　同搗爛鹽酒炒縛之¶
又方　山蓼葉　田蔴藚　地萹蓄　田螺　同搗爛¶
　鹽酒炒縛之¶
又方　山布瓜根　金腦香葉　同搗爛酒炒縛之¶
浸毒散　治前證並効¶
　　毛藤子　石楠藤　鉄蔆角　穿山蜈蚣　背子蜈¶
<pb:KR3e0078_WYG_109-20b>¶
　　蚣　赤麻藚　金腦香　梭婆子根　飛天蜈蚣¶
　　赤梗過路蜈蚣　同煎水入些醋和煖浸洗¶
治蛇頭瘡　其形生時在手足上瘡傍一塊開如蛇口¶
　之狀痛而流血不止者此藥治之¶
　右用雄黄蜈蚣全蠍各一錢研為細末㸔瘡濕劈開¶
　入藥擦在瘡上却以小油抹裁帛拴住如乾小油調¶
　搽¶
五指頭生疽名為敦疽係臟腑積熱治不可緩宜内疎¶
<pb:KR3e0078_WYG_109-21a>¶
黄連湯紫金丹烏金散及一粒金丹下之¶
　　　手指節發¶
手指節結毒焮赤腫痛又名病繭又名蛇節疔又名釘¶
節天蛇又名病虵節治法與天蛇頭大同小異¶
金雞舌散　治病繭¶
　金雞舌根磨酒服　或磨半泔半醋煖塗之¶
又方　落鴉鎗根擂酒煖服以查敷患處¶
　　　代指¶
<pb:KR3e0078_WYG_109-21b>¶
代指者先腫焮熱痛色不黯縁爪甲邉結膿劇者爪皆¶
脫落但得一物冷藥汁溻漬之佳爪者筋之餘筋賴血¶
養血熱甚注於指端故指腫熱結聚成膿甚則爪甲脫¶
落此病類於指疽然無藴毒故色不黯黒雖久亦不殺¶
人　内服方聖濟總錄有漏蘆湯藍花湯中用漏蘆藍¶
花升麻大黄黄芩𤣥參朴硝既無藴毒何為用硝黄下¶
藥輕病重治能無過乎故今不取¶
升麻湯¶
<pb:KR3e0078_WYG_109-22a>¶
　用升麻甘草各半兩剉細用水二升煎至一升去滓¶
　下芒硝末半兩攪勻温浸指上數十遍冷即再煖以¶
　差為度　一方用梔子仁甘草各一兩　一方單用¶
　甘草　一方單用芒硝　一方單用麻黄以上並如¶
　上法煎浸¶
千金治指痛欲脫用豬脂和鹽煮令消熱内指中一食¶
久住　千金翼和乾薑　一方用醬汁　一方醬合蜜¶
煎沸稍熱傅日五七上¶
<pb:KR3e0078_WYG_109-22b>¶
丹治手指忽腫痛名為代指以烏梅入醋研浸患處立¶
瘥¶
治手指腫酸漿水入少鹽熱浸之冷即易¶
　　胷部(九/)¶
　　　井疽¶
靈樞云發於胷名曰井疽其狀如大豆三四日起不早¶
治下入腹不治七日死矣　或問心窩生疽何如曰此¶
證初起如黄痘肉色不變名曰井疽又名穿心冷瘻若¶
<pb:KR3e0078_WYG_109-23a>¶
冷氣攻心精神恍惚嘔吐冷痰惡聞食臭毒氣内陷腹¶
脹滿者不治若心躁如焚肌熱如火不時盗汗唇焦舌¶
乾黄色渇飲冷水者是正候也急服活命飲加黄連桔¶
梗勝金丹奪命丹汗之壯實者一粒金丹下之惡證多¶
治稍遲多致顛危宜服犀角解毒丸¶
　　　甘疽¶
靈樞云發於膺(膺胸兩旁高/處亦謂之臆)名曰甘疽色青其狀如榖¶
實𤓰&KR0803;常苦寒熱急治之去其寒熱不急治十日死死¶
<pb:KR3e0078_WYG_109-23b>¶
後出膿¶
　　　膻中疽¶
或問心窩上兩乳間生疽何如曰此膻中發疽也葢膻¶
中為氣之海氣所居焉能分布隂陽若臟腑隂陽不和¶
七情不平則發此證宜活命飲加紫蘇薄荷葉汗之奪¶
命丹勝金丹紫金丹選用稍遲則潰爛惡證多者難治¶
　　　脾發疽¶
或問心窩下旁生疽何如曰此名脾發疽毒由多食煎¶
<pb:KR3e0078_WYG_109-24a>¶
煿醉飽入房以致毒聚脾經而作活命飲加桔梗升麻¶
紫金丹勝金丹汗之壯實者八陣散下之老弱者十全¶
大補湯稍遲則潰傷脾膜膿如蟹沫者死服藥而嘔飲¶
食不進者死¶
或問一人年三十胷前肋上堅硬如石者尺許寒熱大¶
作飲食不進徧身疼痛煩躁不寕胷膈填脹何如曰凡¶
在胸及胸之側或是肩前下延及脇形長如蛤皆為馬¶
刀瘡屬手少陽三焦經足陽明胃經手厥隂心包絡欝¶
<pb:KR3e0078_WYG_109-24b>¶
火怒氣積痰所致宜灸宜汗攻補兼施則消宜服勝金¶
丹烏金散壯實者一粒金丹下之活命飲加柴胡過時¶
則潰爛徹骨久而不歛者死未潰而譫語神昏泄利嘔¶
吐者不治¶
一夫人性剛多怒胸前作痛肉色不變脉數惡寒經曰¶
洪數脉應發熱反惡寒瘡疽也今脉洪數則膿已成但¶
體豐厚故色不變似乎無膿以痛極始肯針入數寸膿¶
數椀以清肝消毒藥治之而愈設泥其色而不用針無¶
<pb:KR3e0078_WYG_109-25a>¶
可救之理　一人年踰四十胸患瘡成漏日出濃椀許¶
喜飲食如常用十全大補湯加逺志貝母白歛續斷灸¶
以附子餅膿漸少調䕶歳餘而愈　一少婦胸膺間潰¶
一竅膿血與口中所唾相應而出以參茋當歸加退熱¶
排膿等藥而愈或曰此因肺痿所致　一人胸腫一塊¶
半載不消令灸百壯方潰服大補藥不歛灸附子餅而¶
愈　一百户胸患毒腫高焮赤發熱脉數大小便澁飲¶
食如常齊氏曰腫起色赤寒熱疼痛皮膚壯熱頭目昏¶
<pb:KR3e0078_WYG_109-25b>¶
重氣血實也又曰大小便澁飲食如故腸滿膨脹胸膈¶
痞悶肢節疼痛身熱脉大精神昏塞臟腑實也進黄連¶
内疎湯二劑諸證悉退更以荆防敗毒散加黄芩山梔¶
四劑稍愈再以四物加芩連白芷桔梗甘草金銀花數¶
劑而消(機按此項治法雖因脉證皆實而用泄法然泄/法又有先後次序先攻裏後發表最後又用和)¶
(觧前賢治病不肯猛浪如/此學者可不以此為法哉)¶
　　　乳癰乳巖¶
丹溪乳房陽明所經乳頭厥隂所屬乳子之母不知調¶
<pb:KR3e0078_WYG_109-26a>¶
養怒忿所逆欝悶所遏厚味所釀以致厥隂之氣不行¶
故竅不通而汁不得出陽明之血沸騰故熱甚而化膿¶
亦有所乳之子隔有滯痰口氣焮熱含乳而睡熱氣所¶
吹遂生結核於初起時便須忍痛揉令此軟吮令汁透¶
自可消散失此不治必成癰癤治法疎厥隂之滯以青¶
皮清陽明之熱細研石膏行汚濁之血以生甘草節消¶
腫導毒以瓜蔞實或加没藥青橘葉皂角針金銀花當¶
歸頭或湯或散加减隨意消息然須以少酒佐之若加¶
<pb:KR3e0078_WYG_109-26b>¶
以艾火兩三壯於腫處其効尤㨗彼村工喜於自衒便¶
妄用針刀引惹拙病良可哀憫若夫不得於夫不得於¶
舅姑憂怒欝遏時日積累脾氣消沮肝氣横逆遂成隐¶
核如鼈碁子不痛不痒十數年後方為瘡陷名曰妳巖¶
以其瘡形嵌凹似巖穴也不可治矣若於始生之際便¶
能消釋病根使心清神安然後施之治法亦有可安之¶
理予族姪婦年十八歳時曽得此察其形脉稍實但性¶
急躁伉儷自諧所難者後姑耳遂以單方青皮湯間以¶
<pb:KR3e0078_WYG_109-27a>¶
加减四物湯行經絡之劑兩月而安　此病多因厚味¶
濕熱之痰停蓄膈間與滯乳相搏而成又有滯乳因兒¶
口氣吹嘘而成又有拗怒氣激滯而生者煆石膏燒樺¶
皮瓜蔞實甘草節青皮皆神效藥也婦人此病若早治¶
之便可立消有月經時悉是輕病五六十後無月經時¶
不可輕易㸔也　薛男子房勞恚怒傷於肝腎婦人胎¶
産憂欝損於肝脾若焮痛寒熱當發散表邪腫焮痛甚¶
當清肝消毒並宜隔蒜灸不作膿或膿成不潰托裏散¶
<pb:KR3e0078_WYG_109-27b>¶
為主不收歛或膿清稀補脾胃為主若膿出反痛或作¶
寒熱氣血虚也十全大補湯體倦口乾中氣虚也補中¶
益氣湯晡熱内熱隂血虚也八珍湯加五味子欲嘔作¶
嘔胃氣虚也香砂六君子湯食少作嘔胃氣虚寒也前¶
湯加藿香食少泄瀉脾氣虚寒也前湯加炮黒乾薑若¶
勞碌腫痛氣血未復也八珍湯倍用參苓歸术若怒氣¶
腫痛肝火傷血也八珍加柴胡山梔若肝火血虚而結¶
核者四物湯加參术柴胡升麻若肝脾氣血虚而結核¶
<pb:KR3e0078_WYG_109-28a>¶
者四君子加芎歸柴胡升麻欝結傷脾而結核者歸脾¶
湯兼瓜蔞散若欝怒傷肝脾而結核不痒不痛者名曰¶
乳岩最難治療茍能戒七情逺厚味觧欝結養氣血亦¶
可保全¶
内托升麻湯　治婦人兩乳間出黒頭瘡頂陷下作黒¶
　眼并乳癰初起者亦治¶
　　升麻　葛根　連翹　當歸身　黄檗(各二/錢)黄茋(三/錢)¶
　　牛蒡子　甘草(炙各/一錢)肉桂(五/分)　作一服用水一鍾酒¶
<pb:KR3e0078_WYG_109-28b>¶
　半鍾煎至一鍾食後服¶
又方　治婦人乳中結核¶
　　升麻　連翹　甘草節　青皮(各二/錢)瓜蔞仁(三/錢)¶
　作一服水二鍾煎至一鍾食後細細呷之¶
乳癰¶
　　青皮　瓜蔞　橘葉　連翹　桃仁(留/尖)皂角刺¶
　　甘草節　如破多加參茋¶
神効瓜蔞散　治乳癰乳巖神効丹溪亦云妙㨗恐貧¶
<pb:KR3e0078_WYG_109-29a>¶
　賤之家未能辨集者用後蒲公英草尤妙¶
　　瓜蔞(一枚去皮焙為末/用子多者有力)生甘草　當歸(酒浸焙/各半兩)乳香¶
　　(另/研)沒藥(另研各/二錢半)　共為末用無灰酒三升於銀石器¶
　内慢火熬取一升清汁分作三服食後良久服如有¶
　妳巖便服此藥可杜絶病根如毒氣已成能化膿為¶
　黄水毒未成即於大小便中通利如疾甚再合服以¶
　退為度　立効散與此方間服神効但於瓜蔞散方¶
　减去當歸加紫色皂角刺一兩六錢是也¶
<pb:KR3e0078_WYG_109-29b>¶
究原五物湯　癰疽發背乳癰通用¶
　　括蔞(研一/枚)皂角刺(半燒/帶生)沒藥(各半/兩)乳香　甘草(各二/錢半)¶
　右麄末以醇酒三升煎取二升時時飲之痛不可忍¶
　立止¶
連翹飲子　治乳癰¶
　　連翹　川芎　瓜蔞　皂角針　橘葉　青皮　甘¶
　　草節桃仁(各二/錢)　右作一服用水二鍾煎至一鍾¶
　食逺服　已破者加參茋當歸未破者加柴胡升麻¶
<pb:KR3e0078_WYG_109-30a>¶
清肝解鬱湯　治肝經血虚風熱或肝經鬱火傷血兩¶
　乳内結核或為腫潰不愈凡肝胆經血氣不和之症皆¶
　宜用此藥¶
　　人參(去/蘆)茯芩　貝母(去/心)山梔(炒/)熟地黄　芍藥(各一/錢炒)¶
　　白术　當歸(各一錢/五分)柴胡　川芎　陳皮(各八/分)甘草¶
　　(五/分)牡丹皮　用水煎服¶
復元通氣散　治婦人發乳癰疽及一切腫毒¶
　　木香　茴香　青皮　穿山甲(酥/炙)陳皮　白芷　甘¶
<pb:KR3e0078_WYG_109-30b>¶
　　草　漏蘆　貝母(去心薑製/各等分)¶
　右研為細末每服三錢好酒調下¶
消毒散　治吹乳乳癰并便毒如増寒壯熱或頭痛者宜¶
　先服人參敗毒散一二服方可服此藥如無前證即服¶
　此藥二三劑或腫不消宜服托裏藥¶
　　青皮(去/白)金銀花　天花粉　柴胡　僵蠶(炒/)貝母　當¶
　　歸(酒/拌)白芷(各二/錢)¶
　右水煎食逺服如便毒加煨大黄一錢空心服¶
<pb:KR3e0078_WYG_109-31a>¶
本草蒲公英草味甘平無毒主婦人乳癰腫水煮汁飲¶
之及封之立消¶
丹蒲公英在處田間路側有之三四月開黄花似菊味¶
甘觧毒散滯意其可入陽明太隂經洗淨細研以忍冬¶
藤濃煎湯入少酒佐之隨手便欲睡睡覺已失之矣¶
兵部手集方　治&KR0146;乳硬欲結膿服此即消¶
　用鹿角於麄石上磨取白汁塗之乾又塗不得近手¶
　并以人嗍却黄水一日許即散或用鹿角剉為極細¶
<pb:KR3e0078_WYG_109-31b>¶
　末酒調二三錢服亦效　孕婦忌服¶
乳癰初發方¶
　貝母為末每服二錢温酒調下即以兩身覆按於桌¶
　上垂乳良久自通¶
時康祖為廣徳宰事張王甚謹後授温倅左乳生癰繼¶
又胸臆間結核大如拳堅如石荏苒半載百療莫效已¶
而牽掣臂腋徹于肩痛楚特甚亟禱王祠下夢聞語曰¶
若要安但用薑自然汁製香附服之覺呼其子檢本草¶
<pb:KR3e0078_WYG_109-32a>¶
視之二物治證相符訪醫者亦云有理遂用香附去毛¶
薑汁浸一宿為末二錢米飲調和數服瘡膿流出腫硬¶
漸消自是獲愈　一婦人禀實性躁懐抱久欝左乳内¶
結一核按之微痛以連翹飲子二十餘劑少退更以八¶
珍加青皮香附桔梗貝母二十餘劑而消¶
張氏橘皮湯　治乳癰未結即散已結即潰極痛不可¶
　忍者神效因小兒吹乳變成斯疾者並皆治之¶
　用陳皮(湯浸去白晒乾麵/炒微黄為細末)麝香研酒調二錢初發覺¶
<pb:KR3e0078_WYG_109-32b>¶
　赤腫疼痛一服見効¶
丹乳癰初發腫硬一服瘥用真樺皮(為/末)酒服方寸匕睡¶
醒已失(出靈/苑方)¶
羅勝金丹　治婦人吹乳極有神効用百齒霜(即木梳/上髮垢)¶
右一味不拘多少用無根水為丸如梧桐子大每服三¶
丸倒流水送下食後令病左乳者左卧右乳者右卧於¶
温處汗出愈(用新汲水傾於房上/接之乃倒流水也)¶
圖經治婦人妳疼痛不可忍用穿山甲(炙/黄)木通(各一/兩)自¶
<pb:KR3e0078_WYG_109-33a>¶
然銅(半兩/生用)三味搗細末每服二錢温酒調下無時¶
簡易獨聖散　治婦人吹妳¶
　白丁香(半兩搗/羅為末)每服一錢七温酒調服無時¶
雲岐治婦人吹乳皂角散歌曰¶
　婦人吹乳意如何皂角燒灰蛤粉和煖酒一盃調一¶
　字頃間揉散咲呵呵¶
又方¶
　用乳香一錢研𤓰蔞根末一兩同研匀温酒調服二錢¶
<pb:KR3e0078_WYG_109-33b>¶
産後乳膨以大麥芽一兩炒研煎湯飲之自消¶
丹楊孺人乳腫痛¶
　　青皮　石膏(煆/研)連翹　皂角刺(炒/)黄藥子　當歸頭¶
　　木通(各一/錢)甘草(生三/分)　作一貼入好酒些少同煎飲¶
　之又有别藥洗腫處¶
義二孺人平時乳内有結核不為痛忽乳邉又有一腫¶
核却頗有些痛¶
　　黄芩　川芎　木通　陳皮(各四/錢)人參(二/錢)大腹皮¶
<pb:KR3e0078_WYG_109-34a>¶
　　(三/錢)炙甘草　生甘草　當歸頭　芍藥(各一/錢)¶
　分為二貼煎服¶
二孺人但經將行而乳腫先兩日發口乾而不渴食少¶
減脉左弦帶數右却平治用四物湯加陳皮白术茯苓¶
帶熱下與㸃丸三十粒　一後生作勞風寒夜熱左乳¶
痛有核如掌脉細澀而數此隂滯於陽也詢之已得酒¶
遂以瓜蔞子石膏乾葛台芎白芷蜂房生薑同研入酒¶
服之四貼而安　一婦人内熱脇脹兩乳不時作痛口¶
<pb:KR3e0078_WYG_109-34b>¶
内不時辛辣若卧而起急則臍下牽痛此帶脉為患用¶
小柴胡加青皮黄連山梔二劑而瘥　一婦女發熱作¶
渇至夜尤甚兩乳忽腫肝脉洪數乃熱入血室也用加¶
味小柴胡湯熱止痛消¶
雲岐連翹湯　治産後妬乳并癰¶
　　連翹　升麻　芒硝(各一/兩)𤣥參　芍藥　白歛　防¶
　　己射干(各八/錢)大黄(二/錢)甘草(六/錢)杏仁(四十枚/去皮尖)　剉為¶
　散以水六升煮二升下大黄次芒硝分三服¶
<pb:KR3e0078_WYG_109-35a>¶
一儒者兩乳患腫服連翹飲反堅硬食少内熱胸脇作¶
痛日晡頭痛小便赤澁此足三隂虚而兼欝怒前藥服¶
損脾肺先用六君加芎歸柴胡山梔四十餘劑元氣復¶
而自潰仍作痛惡寒此氣血虚也用十全大補湯六味¶
丸而愈　封君袁陽涇左乳内結一核月餘赤腫此足¶
三隂虚兼怒氣所致用八珍加柴梔丹皮四劑赤腫漸¶
退肉核漸消又用清肝解鬰湯而愈時當仲秋兩目連¶
劄肝脉微弦此肝經火盛而風動也更加龍膽草五分¶
<pb:KR3e0078_WYG_109-35b>¶
并六味地黄丸而愈若用清熱敗毒化痰行氣鮮不誤¶
者　一儒者兩脇作脹兩乳作痛服流氣飲瓜蔞散半¶
載後左脇下結一塊如核肉色不變勞則寒熱此鬰結¶
氣傷而為患虚而未能潰也八物加柴胡逺志貝母桔¶
梗月餘色赤作痛膿將成矣又服月餘針之出膿碗許¶
頓然作嘔此胃氣虚而有痰也令時啗生薑服六君子¶
湯嘔止加肉桂而瘡愈彼後出宰每傷勞怒胸乳仍痛¶
并發寒熱用補中益氣加炒山梔愈　一婦人久鬰右¶
<pb:KR3e0078_WYG_109-36a>¶
乳内腫硬用八珍湯加逺志貝母柴胡青皮及隔蒜灸¶
兼服神効瓜蔞散兩月餘而消　一婦人左乳内腫如¶
桃不痛不赤發熱漸瘦用八珍加香附逺志青皮柴胡¶
百餘劑又兼服神效瓜蔞散三十餘劑膿潰而愈　一¶
婦人因怒左乳作痛發熱表散太過腫熱益甚用益氣¶
飬榮湯數劑熱止膿成不從用針腫脹熱渇針膿大泄¶
仍以前湯月餘始愈此證若膿未成未破有薄皮剝起¶
者用代針之劑其膿自出不若及時用針不致大潰若¶
<pb:KR3e0078_WYG_109-36b>¶
濃血未盡輒用生肌反助其邪慎之　一婦人膿清腫¶
硬面黄食少内熱晡熱自汗盗汗月經不行此肝脾氣¶
血俱虚用十全大補加逺志貝母及補中益氣各三十¶
餘劑外用葱熨患處諸證尋愈　一婦人膿成脹痛欲¶
針之不從數日始針出敗膿三四碗許虚證蜂起幾至¶
危殆用大補兩月餘而安若元氣虚弱不作膿者用益¶
氣養榮湯補之膿成即針若腫痛寒熱怠惰食少或至¶
夜熱甚用補中益氣兼逍遙散補之為善　一婦年二¶
<pb:KR3e0078_WYG_109-37a>¶
十有五素虚弱多欝怒時疫後脾胃愈虚飲食愈少又¶
值氣忿右乳脇下紅腫應内作痛用炒麥䴸熨之腫雖¶
稍散内痛益甚轉側胸中如物懸墜遂與加减四物湯¶
内腫如鵝卵外大如盤胸脇背心相引而痛夜熱勢甚¶
時治者皆以攻毒為言薛云此病後脾弱而復怒傷肝¶
治法惟主於健脾氣平肝火則腫自消而病自愈矣定¶
方以八物加陳皮黄芩柴胡山梔白芷服八劑病减六¶
七去白芷加青皮木香桔梗又六劑而全愈若用攻毒¶
<pb:KR3e0078_WYG_109-37b>¶
之劑病胡能瘳¶
葛稚川方　治婦人乳癰¶
　人牙齒燒存性研為極細末以酥調塗貼癰上¶
敷乳方¶
　　天南星　生半夏　皂角針(燒𢃄性/各三分)白芷　草烏¶
　　殭蠶(焙各/一分)　研細末多用葱白研取汁入蜜調敷¶
　若破瘡口作膏藥貼¶
乳巖丹溪云一婦人年六十厚味欝氣而形實多妬夏¶
<pb:KR3e0078_WYG_109-38a>¶
無汗而性急忽左乳結一小核大如棋子不痛自覺神¶
思不佳不知食味絶半月以人參湯調青皮甘草末入¶
生薑汁細細呷一日夜五六次至五七日消矣此乃乳¶
巖之始不早治隐至五年十年已後發不痛不痒必於¶
乳下潰一竅如岩穴出膿又或五七年十年雖飲食如¶
故洞見五内乃死惟不得於夫者有之婦以夫為天失¶
於所天乃能生此謂之巖者以其如穴之嵌岈空洞而¶
外無所見故名巖患此者必經久淹延惟此婦治之早¶
<pb:KR3e0078_WYG_109-38b>¶
正消患於未形餘者皆死凡十餘人又治一初嫁之婦¶
只以青皮甘草與之安　隆慶庚午予自秋闈歸則亡¶
妹已病葢自七月乳腫痛不散八月用火鍼取膿醫以¶
十全大補湯與之外敷鉄篐散不効反加喘悶九月産¶
一女潰勢益大而乳房爛盡延及胷腋膿水稠粘出膿¶
幾六七升略無歛勢十一月始歸就醫改用觧毒和平¶
中劑外摻生肌散龍骨寒水石等劑膿出不止流濺所¶
及即腫泡潰膿兩旁紫黒瘡口十數胷前腋下皆腫潰¶
<pb:KR3e0078_WYG_109-39a>¶
不可動側其勢可畏余謂産後毒氣乘虚而熾宜多服¶
黄茋觧毒補血益氣生肌而醫不敢用十二月中旬後¶
益甚瘡口廾餘諸藥盡試不効始改用予藥時膿穢粘¶
滯煎楮葉豬蹄湯沃之頓爽乃治一方名黄茋托裏湯¶
黄茋之甘温以排膿益氣生肌為君甘草補胃氣觧毒¶
當歸身和血生血為臣升麻葛根漏蘆為足陽明本經¶
藥及連翹防風皆散結踈經瓜蔞仁黍粘子觧毒去腫¶
皂角刺引至潰處白芷入陽明敗膿長肌又用川芎三¶
<pb:KR3e0078_WYG_109-39b>¶
分及肉桂炒檗為引用每劑入酒一盞煎送白玉霜丸¶
踈膿觧毒時膿水稠粘方盛未已不可遽用收澁之藥¶
理宜追之以翠青錠子外摻明日膿水頓稀痛定穢觧¶
始有向安之勢至辛未新正患處皆生新肉有紫腫處¶
俱用葱熨法隨手消散但近腋足少陽分尚未歛乃加¶
柴胡一錢青皮三分及倍川芎膿水將淨者即用搜膿¶
散摻之元宵後遂全安　萬厯癸卯二月時侍御趙藎¶
菴提學南畿托敝縣令致意約㑹于茅山予以館誼不¶
<pb:KR3e0078_WYG_109-40a>¶
容辭特往赴之則有病欲求治也袒其胸左乳側瘡口¶
大如椀惡肉紫黯嶙峋嵌深宛如巖穴之狀臭不可近¶
予問何從得此曰館試屢下意不能無鬰夏月好以手¶
捋乳頭遂時時有汁出或曰是真液也不可泄因覆之¶
以膏藥汁止而乳旁有核既南來校閲勞神乳核輒腫¶
痛一書吏頗知醫謂汁欲出而為膏藥所沮又不得歸¶
經故滯為核聞婦人血上為乳汁今汁亦血類也宜飲¶
芎歸酒行其滯血核自消矣吾以為然而飲之核如故¶
<pb:KR3e0078_WYG_109-40b>¶
而吐血衂血大作飲京口張醫藥吐衂止而腸風作張¶
矜自功謂血從下出者順然體則重困矣復飲他醫藥¶
便血亦止乳核之勢日益張遂至於潰一草澤醫能煉¶
砒治痔漏私計此亦漏瘡也納藥其中痛欲死潰不可¶
支故至此予意在法為不治而見其精神尚旺飲噉自¶
如無甚惡候尚可延引歲月為之定方而别後校士廣¶
陵不相聞問遂改用它醫藥至八月初以滯下發噦死¶
夫男子患乳巖者少矣其起又甚微眇而三為盲醫所¶
<pb:KR3e0078_WYG_109-41a>¶
誤遂至此砒誠不可納也芎歸何罪乎不可不書之以¶
為後鑒¶
蒲公英草搗爛盫患處神妙　天南星末以温酒調塗¶
之　治婦人乳痛成癰以益母草為末水調塗乳上一¶
宿自瘥生搗爛傅之亦得¶
　婦人吹乳用桑樹¶
　飯搗成膏貼之　乳頭裂破丁香末傅之¶
乳癰　乳中穴(在乳下中針入灸分沿/皮向後一寸半  瀉)　甲乳癰寒熱¶
<pb:KR3e0078_WYG_109-41b>¶
短氣卧不安膺窓主之　乳癰凄素寒熱痛不可按乳¶
根主之　大驚乳痛梁邱主之　乳癰有熱三里主之¶
(乳癰諸藥不能止痛者/三里針入五分立止)　女子乳癰驚巨虚下亷主之¶
(千金云臂腫重/足蹈不收跟痛)　乳癰太衝及復溜主之　妬乳太淵¶
主之　婦人乳餘疾盲門主之¶
　¶
　¶
　證治準繩卷一百九¶
