# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.338080
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷九十六
<pb:KR3e0078_WYG_096-1a>¶
欽定四庫全書¶
證治凖繩卷九十六¶
　　　　　　　　　　　　明　王肯堂　撰¶
　㓜科¶
　　肺臟門¶
　　　肺¶
錢肺主喘　實則悶亂喘促有飲水者有不飲水者¶
虚則哽氣長出氣　肺病悶亂哽氣長出氣氣短喘急¶
<pb:KR3e0078_WYG_096-1b>¶
　肺熱手搯眉目鼻面甘桔湯主之　肺盛復有風冷¶
胷滿短氣氣急喘嗽上氣當先散肺後發散風冷散肺¶
㵼白散大青膏主之肺只傷寒則不胸滿　肺虛熱唇¶
深紅色治之散肺虚熱少服㵼白散　肺臟怯唇白色¶
當補肺阿膠散主之若悶亂氣麤喘促哽氣者難治肺¶
虚損故也　脾肺病久則虚而唇白脾者肺之母也母¶
子皆虚不能相營故名曰怯肺主唇白而澤者吉白如¶
枯骨者死(此以唇診肺之法也唇白色者肺臟怯也阿/膠散主之若手尋衣領及亂捻物者肝熱也)¶
<pb:KR3e0078_WYG_096-2a>¶
(宜瀉青丸手搯眉目鼻面者/肺熱也宜甘桔湯之類是也)　肺病見春金旺肺勝肝¶
也當瀉肺輕者肺病退重者目淡青必發驚更有赤者¶
當搐(海藏云為肝怯/故目淡青也)　潔肺主燥自病則喘𠻳燥則潤¶
之　實則喘而氣盛瀉白散主之　虚則喘而少氣先¶
益黄散後阿膠散主之　心乘肺賊邪熱而喘𠻳先地¶
黄丸中導赤散後阿膠散主之　肝乘肺㣲邪惡風眩¶
冐昏憒𠻳羌活膏主之　腎乘肺實邪增寒𠻳清利百¶
部丸主之　脾乘肺虚邪體重吐痰泄㵼𠻳人參白术¶
<pb:KR3e0078_WYG_096-2b>¶
散主之　劉凡肺之得病必先觀心脾二臟之虚實若¶
心火爍金即當先抑心氣後吃肺藥若心氣和即便看¶
脾脈若脾氣虚冷即不能相生而肺家生氣不足則風¶
邪易感故患肺寒者皆脾虚得之若脾氣盛實則亦痞¶
隔中焦而大腸與肺表裏不能相通夫中焦熱隔則肺¶
與大腸不通其熱毒之氣必上蒸於肺而生痰故患肺¶
熱者多脾實得之心氣盛者㵼之脾氣虚者益之脾氣¶
實者通之然後隨其肺之寒熱以治之故有抑心氣益¶
<pb:KR3e0078_WYG_096-3a>¶
脾氣通肺氣三藥若診其脈氣心脾兩臟俱和而肺自¶
生疾則但察肺家虚實而治之¶
薛肺經鬱熱用㵼白散肺氣自虚用四君子湯外邪所¶
乘用參蘇飲心火炎燥用人參平肺散中焦實痞用大¶
承氣湯脾不能生肺用異功散夫肺氣盛者肺中之邪¶
氣盛也其脈右寸必浮而有力宜用㵼白散以㵼之若¶
肺虚而有熱者執肺熱還傷肺之說而不用人參則誤¶
矣仍㕘其證治之¶
<pb:KR3e0078_WYG_096-3b>¶
薛肺苦氣上逆急食苦以㵼之訶子皮一作黄芩　肺¶
欲収急食酸以収之白芍藥　以酸補之五味子　以¶
辛㵼之桑白皮　肺虚以五味子補之如無他證錢氏¶
補肺阿膠散主之虚則補其母脾乃肺之母以甘草補¶
脾¶
阿膠散(錢/氏)　又名補肺散¶
　　阿膠(一兩半/麩炒)黍粘子(炒/香)甘草(炙各二/錢半)馬兜鈴(半兩/焙)¶
　　杏仁(七箇去/皮尖炒)糯米(壹兩/炒)¶
<pb:KR3e0078_WYG_096-4a>¶
　右為末每服一二錢水一盞煎至六分食後温服¶
　海杏仁本㵼肺非若人參天門冬麥門冬之補也當¶
　以意消息之　薛前方乃通治肺金之劑經云虚則¶
　補其母若前藥未應當用五味異功散以補脾¶
海肺實以桑白皮㵼之如無他證以瀉白散主之實則¶
瀉其子腎乃肺之子以澤瀉瀉腎¶
瀉白散(錢/氏)　又名瀉肺散¶
　　桑白皮(細剉/炒黄)地骨皮(洗去土焙/各一兩)甘草(炒半/兩)¶
<pb:KR3e0078_WYG_096-4b>¶
　右件為末每服一二錢水一中盞入粳米百粒同煎¶
　至六分食後温服　海治肺熱骨蒸自汗宜用此直¶
　瀉之用山梔黄芩方能瀉肺但當以氣血分之¶
甘桔湯(方見/咽喉)　大青膏　羌活膏(俱見/驚搐)　四君子湯(方/見)¶
(雜病/虚旁)　參蘇飲(雜病/發熱)　人參平肺散(雜病/咳嗽)　百部丸(方/見)¶
(咳/𠻳)　人參白术散¶
　　　咳𠻳¶
内經曰五臟六腑皆令人咳非獨肺也皮毛者肺之舍¶
<pb:KR3e0078_WYG_096-5a>¶
也皮毛先受邪氣邪氣聴從其令也五臟之欬久乃移¶
於六腑又病　式要云欬謂無痰而有聲肺氣傷而不¶
清也𠻳謂無聲而有痰脾濕動而為痰也欬𠻳謂有聲¶
有痰也因傷肺氣動於脾濕故咳而𠻳也又生氣通天¶
論云秋傷於濕冬必咳𠻳大抵素秋之氣宜清而肅反¶
動之則氣上衝而為咳𠻳甚則動於脾濕而為痰也葢¶
風乘肺者日夜無度汗出頭痛痰涎不利熱乘肺者急¶
喘而𠻳面赤潮熱手足寒冷小兒多有之火乘肺者咳¶
<pb:KR3e0078_WYG_096-5b>¶
𠻳上壅㖒唾出血甚者七竅血溢燥乘肺者氣壅不利¶
百節内痛頭面汗出寒熱往來皮膚乾燥細瘡燥痒大¶
便秘澀涕唾稠粘寒乘肺者或因形寒飲冷冬月睡卧¶
濕地或受冷風春秋之氣或因外感夏是火氣炎上最¶
重秋是濕熱傷肺冬是風寒外來也宜各隨其證而治¶
之¶
錢氏法　夫𠻳者肺感㣲寒八九月間肺氣大王病𠻳¶
者必實非久病也其證面赤痰盛身熱法當以葶藶丸¶
<pb:KR3e0078_WYG_096-6a>¶
下之若久者不可下也　十一月十二月𠻳者乃傷風¶
𠻳也風從背脊第三椎肺俞穴入也當以麻黄湯汗之¶
有熱證面赤飲水涎熱咽喉不利者宜兼甘桔湯治之¶
若五七日間其證身熱痰盛唾粘者以褊銀圓下之¶
有肺盛者欬而後喘面腫欲飲水有不飲水者其身即¶
熱以瀉白散瀉之　若傷風咳𠻳五七日無熱證而但¶
𠻳者亦葶藶圓下之後用下痰藥　有肺虚者欬而哽¶
氣時時長出氣喉中有聲此久病也以阿膠散補之痰¶
<pb:KR3e0078_WYG_096-6b>¶
盛者先實脾後以褊銀圓微下之涎退即補肺補肺如¶
上法　有𠻳而吐水或青淥水者以百祥圓下之　有¶
嗽而吐痰涎乳食者白餅子下之　有嗽而咯膿血者¶
乃肺熱食後服甘桔湯　久嗽者肺亡津液阿膠散補¶
之　欬而痰實不甚喘而面赤時飲水者可褊銀圓下¶
之　治嗽大法盛即下之久即補之更量虚實以意増¶
損　杜氏子五嵗自十一月病嗽至三月未止始得嗽¶
而吐痰乃外風寒蓄入肺經令肺病嗽而吐痰風在肺¶
<pb:KR3e0078_WYG_096-7a>¶
中故也宜以麻黄散輩發散後用凉藥壓之即愈時醫¶
與珠粉丸半夏丸褊銀丸諸法下之其肺即虚而嗽甚¶
至春三月間尚未愈召錢視之其候面青而光嗽而喘¶
促哽氣又時時長出氣錢曰病困十已八九然所謂面¶
青而光者肝氣旺也春三月者肝之位肺衰之時也嗽¶
者肺之病肺自十一月至三月肺即虚痿又數下之脾¶
肺子母俱虚復為肝所勝此為逆也故嗽而喘促哽氣¶
長出氣也錢急與瀉青丸瀉之後與阿膠散實肺次日¶
<pb:KR3e0078_WYG_096-7b>¶
面青而不光錢又用補肺而嗽如前又與瀉肝未已而¶
又加肺虚唇白如練錢曰此病必見不可治之何者肝¶
大旺而肺虚絶肺病不得時而肝勝之今三瀉肝而肝¶
病症不退三補肺而肺病尤虚此不久生故言死也此¶
證病於秋者十救三四春夏者十難救一果大喘而死¶
　京東轉運使李公有孫八歳病嗽而胷滿短氣醫者¶
言肺經有熱用竹葉湯牛黄膏各二服治之三日加喘¶
錢氏曰此肺氣不足復有寒邪即使喘滿當補肺脾勿¶
<pb:KR3e0078_WYG_096-8a>¶
服凉藥李曰醫已用竹葉湯牛黄膏錢曰何治也醫曰¶
退熱退涎錢曰何熱所作曰肺經熱而生嗽嗽久不除¶
生涎錢曰本虛而風寒所作何熱也若作肺熱何不治¶
其肺而反調心葢竹葉湯牛黄膏治心藥也醫有慙色¶
錢治愈　東都張氏孫九嵗病肺熱他醫以犀珠龍麝¶
生牛黄治之一月不愈其證嗽喘悶亂飲水不止全不¶
能食錢氏用史君子丸益黄散張曰本有熱何以又行¶
温藥他醫用凉藥攻之一月尚無效錢曰凉藥久則寒¶
<pb:KR3e0078_WYG_096-8b>¶
不能食小兒虚不能食當補脾候飲食如故即瀉肺經¶
病必愈矣服補脾藥二日其子欲飲食錢以瀉白散瀉¶
肺遂愈十分張曰何以不虚錢曰先實其肝然後瀉肺¶
故不虚也¶
潔古法　肺之生病而成嗽大抵秋冬則實春夏則虚¶
更詳五臟兼見之證以辨虚實若實則面赤飲水身熱¶
痰涎盛涕唾稠粘咽乾不利喘嗽面腫吐食皆當先補¶
脾益黄散後瀉肝瀉青丸若咯膿血是肺瘻也用清肺¶
<pb:KR3e0078_WYG_096-9a>¶
散治之若虚則面白脫色氣少不語喉中有聲唾痰清¶
利法當阿膠散補之若亡津液用白术散主之　嗽而¶
兩脇痛者屬肝經用小柴胡湯(發熱/)咳而嘔苦水者屬¶
膽經用黄芩半夏生薑湯咳而喉中如梗者屬心經用¶
甘桔湯咳而失氣者屬小腸用芍藥甘草湯咳而右脇¶
痛者屬脾經用升麻湯咳而嘔出蟲者屬胃經用烏梅¶
丸咳而喘息吐血者屬肺經用麻黄湯咳而遺屎者屬¶
大腸用赤石脂湯咳而腰背痛甚則咳涎者屬腎經用¶
<pb:KR3e0078_WYG_096-9b>¶
麻黄附子細辛湯咳而遺尿者屬胱膀用茯苓甘草湯¶
咳而腹滿不欲食面腫氣逆者屬三焦用異功散(吐/㵼)¶
曽氏法　咳嗽者固有數類但分冷熱虚實隨證踈解¶
初中時未有不因感冐而傷於肺内經曰肺之令人咳¶
何也岐伯曰皮毛者肺之合也皮毛先受邪氣邪氣得¶
從其合故難經云形寒飲冷則傷肺使氣上而不下逆¶
而不収衝壅咽膈淫淫如痒習習如梗是令嗽也乍暖¶
脫着暴熱遇風邪氣侵於皮膚肺先受之而為咳嗽若¶
<pb:KR3e0078_WYG_096-10a>¶
初得時面赤唇紅氣麄發熱嗽來痰鳴此是傷風壅痰¶
作嗽用清肺飲五抝湯及小柴胡湯羌活散(傷/寒)皆可解¶
表次青木香湯(陰/腫)　有小兒汗出未乾遽爾戲水亦致¶
傷風咳嗽外證眼胞㣲浮額汗痰嗚亦宜清肺飲㵼肺¶
湯與之踈風化痰解利邪熱小柴胡湯亦可　若嗽日¶
久津液枯耗肺經虚矣肺為諸臟華葢卧開而坐合所¶
以卧則氣促坐則稍寛乃因攻肺下痰之過名為虚嗽¶
聲連不斷喉中痰鳴氣息欲絶嗽罷則吐白沫或乾嘔¶
<pb:KR3e0078_WYG_096-10b>¶
此肺虚而氣不順也面唇皆白而&KR0228;嗽過額上多汗哽¶
氣長出乳食減少致脾虚而胃亦虚宜其有吐投茯苓¶
厚朴湯(吐/)及藿香飲(不乳/食)次温脾潤肺理中湯(吐/㵼)加杏¶
仁北五味子水煎服葢此藥補脾而益肺藉土氣以生¶
金則自愈矣或嗽而頰紅有紫黯色於理中湯内再加¶
乾薑為用亦良法也　有脾虚亦能作嗽當投補劑用¶
醒脾散(慢/驚)茯苓厚朴湯(吐/)令脾氣實然後間以清肺飲¶
煎服疎解肺經風寒及藿香飲助脾養胃亦救子益母¶
<pb:KR3e0078_WYG_096-11a>¶
之法也　有一證咳嗽至極時頓嘔吐乳食與痰俱出¶
盡方少定此名風痰壅盛肝木尅脾土宜以白附飲(吐/)¶
投之即效¶
薛氏法　若咳嗽流涕外邪傷脾也先用參蘇飲喘嗽¶
面赤心火刑肺也用人參平肺散及六味地黄丸(腎/)嗽¶
而吐青綠水肝木乘脾也用異功散加柴胡桔梗嗽而¶
吐痰乳脾肺氣傷也用六君子加桔梗若嗽唾膿痰者熱¶
藴於肺而成肺癰也用桔梗湯(見肺/廱)凡風邪外傷法當¶
<pb:KR3e0078_WYG_096-11b>¶
表散而實腠理其用下藥非邪𫝊於内及胃有實熱者¶
不宜輕用而色白肺短濇者肺之本證也易治面色赤¶
脈洪數者火刑金也難治¶
發表麻黄湯　治太陽證頭疼發熱身痛惡風無汗喘¶
　滿脈浮𦂳八九日不解當發汗汗已煩悶瞑目者必¶
　衂衂乃解所以然者陽氣重故也¶
　　甘草(半/兩)麻黄(去節一/兩半)桂枝(一/兩)杏仁(去皮三/十五箇)¶
　右每服三錢水煎¶
<pb:KR3e0078_WYG_096-12a>¶
三抝湯　治感冐風邪鼻塞聲重語音不出或傷風頭¶
　疼目眩四肢拘倦咳嗽多痰胸滿氣短¶
　　麻黄(不去/節)杏仁(不去/皮尖)甘草(生/用)¶
　右各等分剉散每服三錢水一盞生薑三片煎至六¶
　分去滓温服取汗為度一方加荆芥桔梗嗽甚加五¶
　味子細辛各減半又方麻黄去節杏仁去皮尖甘草¶
　炙名三和湯治喘嗽尤妙加減在乎活法有熱加前¶
　胡傷風加荆芥有痰加半夏¶
<pb:KR3e0078_WYG_096-12b>¶
加減三抝湯¶
　　麻黄(去根節三錢水/煮去沫焙乾)桂枝(二/錢)杏仁(㭍箇去皮尖炒/黄另研如膏)¶
　　甘草(炙一/錢)¶
　右為麤末入杏膏拌勻每服一錢水六分煎至四分¶
　去查温服無時以汗出為度量大小加減若自汗者¶
　不宜服之¶
五抝湯　治感風濕及形寒飲冷痰嗽咳喘連聲不已¶
　　麻黄(不去/根節)杏仁(不去/皮尖)荆芥(不去/梗)桔梗(蜜水拌炒/各五錢)甘¶
<pb:KR3e0078_WYG_096-13a>¶
　　草(二錢/半)¶
　右每服二錢水一盞煎七分無時温服¶
百部丸　治小兒肺寒壅嗽㣲喘有痰¶
　　百部(炒/)麻黄(去節各/三兩)杏仁(四十枚去皮/尖㣲炒研入)¶
　右為末煮熟棗子丸如皂子大温水下二三丸無時¶
　日三四服此本方也仲景加松子仁五十箇蜜丸更¶
　加胡桃肉含化大妙一方加甘草二錢¶
九寶飲　治小兒嗽是肺臟感寒須表散却服嗽藥¶
<pb:KR3e0078_WYG_096-13b>¶
　　麻黄(去/節)薄荷　大腹皮　紫蘇(各半/兩)陳皮　杏仁¶
　　(去皮/尖)桑白皮(炙/)肉桂　枳殻(各二/錢半)甘草(一錢/半)¶
　右剉散每服二錢生薑烏梅煎服冷證去薄荷熱證¶
　去陳皮桂¶
華葢散　治肺感寒邪咳嗽上氣胸膈煩悶項背拘急¶
　聲重鼻塞頭目昏眩痰氣不利¶
　　麻黄(去/節)紫蘇子(隔紙/炒)桑白皮(蜜/炙)杏仁(去皮/尖炒)赤茯苓¶
　　(去/皮)陳橘皮(去白各/半兩)甘草(炙二/錢)¶
<pb:KR3e0078_WYG_096-14a>¶
　右剉散每服二錢水半盞煎至三分去滓量大小加¶
　減食後温服¶
金沸草散　治傷風化痰頭目昏痛頸項強急往來寒¶
　熱肢體煩疼胷膈滿痰涎不利咳𠻳喘滿涕唾稠粘¶
　及治時行寒疫壯熱惡風¶
　　荆芥(四/兩)前胡(去/蘆)麻黄(去/節)旋覆花(各三/兩)廿草(炙/)半夏¶
　　(湯洗七次/薑汁浸)赤芍藥(各一/兩)¶
　右剉散每服二錢水一盞生薑三片棗一枚同煎六¶
<pb:KR3e0078_WYG_096-14b>¶
　分去滓温服不拘時有寒邪則汗出嗽甚加杏仁五¶
　味子¶
麥煎散　治小兒夾驚傷寒吐逆壯熱表裏不解氣麄¶
　喘急面赤自汗或狂語驚呌或不語無汗及&KR1034;疹遍¶
　身赤痒往來潮熱時行痳痘疹子餘毒未盡渾身浮¶
　腫痰涎咳嗽或變急慢驚風手足搐搦眼目上視及¶
　傷風頭疼並治之¶
　　滑石　地骨皮　赤芍藥　石膏　白茯苓　杏¶
<pb:KR3e0078_WYG_096-15a>¶
　　仁　知母　甘草　葶&KR1047;子(炒/)人參(各半/兩)麻黄(去/節)¶
　　(兩/半)¶
　右為末每服一錢麥子煎湯調下如初生牙兒感冐¶
　風冷鼻塞身熱噴&KR0329;多啼毎一字用麥子煎湯調下¶
　一方去地骨皮滑石加羗活川芎薄荷煎湯調下¶
小青龍湯　治傷寒表不解惡寒體熱水停心下乾嘔¶
　發熱而嗽或渴或利小便不利或噎小腹滿喘¶
　　麻黄(去節㣲和者去麻黄加莞花如彈子大炒令/赤色若噎者去麻黄加附子半錢炮若小便)¶
<pb:KR3e0078_WYG_096-15b>¶
　　(不利者加茯苓一兩若喘/者去麻黄加杏仁去皮尖)赤芍藥　半夏(炮若渴/者去半)¶
　　(夏加栝/蔞根)細辛　乾薑(炮/)肉桂(去麄/皮)甘草(各七/錢半)五味¶
　　子(五/錢)¶
　右剉散每服三錢水一盞煎七分去滓加減服¶
清肺飲　治肺受風邪客熱嗽聲不斷氣促喘悶痰壅¶
　鼻塞流涕失音及解時行疹毒豆瘡涎多咳嗽咽痛¶
　煩渴¶
　　柴胡(净洗/二兩)人參(去蘆/半兩)杏仁(湯炮去/皮尖)桔梗(剉/炒)赤芍藥¶
<pb:KR3e0078_WYG_096-16a>¶
　　　荆芥　枳殻(去穰麩/炒㣲黄)桑白皮(剉/炒)北五味子　麻¶
　　黄(去節湯泡/濾過剉焙)半夏(湯煮透濾仍剉/焙乾各一兩)旋覆花(五/錢)甘草¶
　　(一/兩)¶
　右剉毎服二錢水一盞薑二片葱一根煎七分無時¶
　温服或入薄荷同煎¶
解表散　主傷風感冷咳嗽痰喘嘔吐瀉利驚悸有熱¶
　證在表裏並宜可投¶
　　麻黄(製法/同上)杏仁(湯泡去/皮尖)赤茯苓(去皮各/一兩)川芎　防¶
<pb:KR3e0078_WYG_096-16b>¶
　　風(去/蘆)枳殻(製法同上/各一兩半)甘草(半生半炙/七錢半)¶
　右剉毎二錢水一盞薑二片葱白一莖煎七分温服¶
　無時有熱入薄荷同煎¶
和解湯　治小兒四時感冐寒邪壯熱煩躁鼻塞多涕¶
　驚悸自汗肢體疼痛及瘡疹已發未發皆可服¶
　　羗活　防風　人參　川芎(各一/兩)乾葛　升麻¶
　　甘草　芍藥(各半/兩)¶
　右剉散每服三錢薑棗煎服加荆芥無汗加麻黄咳¶
<pb:KR3e0078_WYG_096-17a>¶
　嗽者加杏仁五味子桔梗¶
攻裏錢氏葶&KR1047;丸　治乳食衝脾傷風咳嗽面赤痰盛¶
　身熱喘促¶
　　甜葶&KR1047;(去土隔/帋微炒)黒牽牛(微/炒)杏仁(去皮尖炒/另研如膏)漢防己¶
　　(各一/兩)¶
　右為末研入杏膏拌勻蒸陳棗肉和再搗為劑丸如¶
　麻子大每服五丸至七丸淡生薑湯下乳食後或臨¶
　夜服量兒大小加減¶
<pb:KR3e0078_WYG_096-17b>¶
潔人參荆芥散　治身熱痰嗽胸膈不利宜下痰去熱¶
　　人參(半/兩)荆芥穗(一/兩)大黄(二/錢)¶
　右為細末水煎調㯽榔木香細末五分輕粉一字乳¶
　後服如身熱潮熱宜服清凉飲子去大黄三服之後¶
　一二日却入大黄服之令踈利則愈不可便動臟腑¶
褊銀丸　治風涎膈實上熱及乳食不消腹脹喘麄¶
　　巴豆(去油膜皮心/細研半兩)水銀(五/錢)黑鉛(二錢半同水/銀炒結沙)麝香¶
　　(另研/五分)好墨(火燒酣炒/研八錢)¶
<pb:KR3e0078_WYG_096-18a>¶
　右將巴豆末并墨再研匀和入砂子麝香陳米粥和¶
　丸如綠豆大捻褊一歳兒一丸二三嵗二三丸五嵗¶
　已上五六丸煎薄荷湯放冷送下不得化破更量虚¶
　實加減並食後服(虚人先以益黄散實脾後/以此方下之下後補肺)¶
凉劑㵼肺湯　主傷風後五心煩熱咳嗽喘促唇紅頰¶
　赤發渇引飲¶
　　桑白皮(剉/炒)地骨皮(净洗焙乾/各一兩)甘草(炙三/錢)¶
　右㕮咀每服二錢水一盞粳米百粒煎七分食後臨¶
<pb:KR3e0078_WYG_096-18b>¶
　卧温服或不拘時¶
聖惠天門冬散　治小兒心胸煩悶體熱咳嗽¶
　　天門冬(去心/焙)桑根白皮(剉/)赤茯苓　柴胡(去/苗)百合¶
　　　紫苑(洗去/苗土)藍葉　甘草(炙微赤剉已/上各半兩)¶
　右件擣羅為散每服一錢以水一小盞入生薑少許¶
　煎至五分去滓量兒大小以意分減温服¶
聖惠百部散　治小兒欬嗽煩熱令乳母服¶
　　百部　貝母(煨微/黄)紫苑(洗去/苗土)葛根(剉各/一兩)石膏(二/兩)¶
<pb:KR3e0078_WYG_096-19a>¶
　右件擣羅為散每服三錢以水一小盞入竹葉二七¶
　片煎至六分去滓每於食後服令兒飲乳甚佳¶
黄芩散　治小兒嗽¶
　　黄芩(不拘多少用童子小便/浸三日取出剉碎焙乾)¶
　右為細末每服一字或半錢白湯少許調下乳食後¶
　服¶
柴胡石膏湯　治時行瘟疫壯熱惡風頭疼體疼鼻塞¶
　心胸煩滿寒熱往來咳嗽涕唾稠粘¶
<pb:KR3e0078_WYG_096-19b>¶
　　桑白皮　黄芩(各三/錢半)升麻(二錢/半)石膏　前胡　赤¶
　　芍藥　乾葛　柴胡(各五/錢)荆芥穗(三/錢)¶
　右為末每服一二錢薑二片淡豉十粒水煎¶
温劑張渙養肺湯　温養脾胃¶
　　紫苑(洗去土/焙乾)半夏(湯洗/七遍)欵冬花　真阿膠(炙各/一兩)人¶
　　參(去/蘆)桂心(各半/兩)¶
　右件搗羅為細末每服一錢水一小盞入生薑二片¶
　糯米五粒煎至五分去滓放温時服¶
<pb:KR3e0078_WYG_096-20a>¶
菖蒲煎　治肺中風邪喘鳴肩息¶
　　石菖蒲(一寸九/節者)欵冬花　紫苑(去土洗/焙乾)人參(去/蘆)桂¶
　　心(各一/兩)¶
　右件搗羅為細末煉蜜同石臼中搗一二百下和如¶
　皂子大每服一粒煎糯米飲化下¶
木香半夏丸　治胃寒咳嗽¶
　　木香　半夏(湯洗七/次焙乾)肉豆寇(各一/兩)藿香葉　丁香¶
　　　白术(各半/兩)¶
<pb:KR3e0078_WYG_096-20b>¶
　右件搗羅為細末取生薑自然汁和如黍米大每服¶
　十粒煎人參湯下量兒大小加減¶
順肺湯　治心肺不利咳嗽¶
　　紫蘇葉　半夏(湯洗七遍/焙各一兩)五味子　欵冬花　陳¶
　　橘皮(湯浸/去白)桂心　木香(各半/兩)¶
　右件搗羅為細末每服一錢水八分入生薑人參各¶
　少許煎四分去滓温服¶
平劑聖惠陳橘皮散　治小兒咳嗽胸中滿悶不欲乳¶
<pb:KR3e0078_WYG_096-21a>¶
　食¶
　　陳橘皮(湯浸去/白焙)桔梗(去/蘆)鷄蘇　杏仁(湯浸去皮尖/䴸炒㣲黄)¶
　　人參(去蘆各/一分)貝母(煨㣲黄/半兩)¶
　右件擣羅為麤散每服一錢以水一小盞入燈心十¶
　莖煎至五分去滓温服日三四服量兒大小以意加¶
　減¶
麥門冬煎　治小兒咳嗽壯熱胸膈壅滯¶
　　麥門冬(去心/一兩)生薑(半兩/取汁)酥　蜜(各二/合)杏仁(湯洗去/皮尖雙)¶
<pb:KR3e0078_WYG_096-21b>¶
　　(仁二/兩)¶
　右件藥先以水一大盞煎麥門冬及杏仁至四分入¶
　砂盆内研絞取汁却入銀器中次内生薑汁以慢火¶
　熬成膏収於瓷器中每服以清粥飲調下半茶匙日¶
　三服夜一服量兒大小以意加減¶
茅先生妳豆膏¶
　　栝蔞穰　蜜(各半/盞)人參　鈆白霜(各半/兩)陳槐花(一/分)¶
　　栝蔞子(百二/十枚)¶
<pb:KR3e0078_WYG_096-22a>¶
　右將栝蔞穰及蜜鍊成膏入諸藥末同為膏每服一¶
　大黄豆大用杏仁煎湯調服¶
注脣膏　治小兒諸般咳嗽¶
　　鬱金(三个大者剉細用/生薑汁浸一宿)白殭蠶(直者/七錢)鈆白霜(半錢/研)¶
　　腦子(一/字)¶
　右件為細末煉蜜為膏用菉豆大注孩兒唇上二三¶
　嵗桐子大十嵗已上皂子大薄荷生薑湯化下¶
蜜𤓰膏　治小兒嗽¶
<pb:KR3e0078_WYG_096-22b>¶
　　栝蔞皮(不拘多少用蜜塗/慢火上炙焦赤色)¶
　右為末每服一錢蜜調成膏時時抹兒口内¶
生犀散　治咳嗽解時氣痰逆喘滿心忪忡驚悸風熱¶
　　杏仁(去皮/尖炒)桔梗(各二/錢)茯苓　甘草　人參　半夏¶
　　(各一/錢)五味子　前胡(各一/錢半)¶
　右剉散生薑薄荷煎服有熱加羗活或加麻黄細辛¶
保肺湯　治肺胃受風熱痰盛欬嗽喘吐不止及治久¶
　嗽不愈¶
<pb:KR3e0078_WYG_096-23a>¶
　　山藥　白茯苓　紫蘇葉　黄芩　防風　杏仁¶
　　(去皮尖/䴸炒)五味子　桔梗　百部(六/分)藿香　百合(各/五)¶
　　(分/)白殭蠶(二錢去/絲觜炒)¶
　右水煎食後服¶
天麻防風丸　治驚風咳嗽身體壯熱多睡驚悸手足¶
　抽掣精神昏憒痰涎不利及風邪温熱¶
　　天麻　防風　人參　辰砂　雄黄　麝香　甘¶
　　草(炙各二/錢半)全蝎(炒/)殭蠶(各半/兩炒)　一方有牛膽南星¶
<pb:KR3e0078_WYG_096-23b>¶
　　無麝香¶
　右為末煉蜜丸桐子大每服一二丸薄荷湯下¶
下氣紫蘇子散　治小兒咳逆上氣因乳哺無度内挾¶
　風冷傷於肺氣或小兒肺氣未定與乳飲之與氣相¶
　逆氣不得下¶
　　紫蘇子　訶子(去/核)杏仁(去皮/尖炒)蘿蔔子(炒/)木香　人¶
　　參(去蘆各/三兩)青皮　甘草(炒各一/兩半)¶
　右為細末每服二錢水一盞生薑三片煎至五分去¶
<pb:KR3e0078_WYG_096-24a>¶
　滓不拘時服量兒加減¶
肘後療小兒咳嗽方¶
　　紫苑(六/分)貝母(二/分)欵冬花(一/分)¶
　右𢷬為散每服如豆大着乳頭上令兒和乳嚥之日¶
　三四乳母忌食大鹹醋物聖惠用清粥飲一字¶
張渙馬兜鈴丹　治小兒肺壅欬嗽大便不利¶
　　馬兒鈴　紫蘇子　人參(去蘆頭/各一兩)欵冬花　木香¶
　　(各半兩並/為細末)杏仁(七錢半湯浸去/皮尖叧細末)¶
<pb:KR3e0078_WYG_096-24b>¶
　右件同拌勻鍊蜜和如黍米大每服十粒煎生薑湯¶
　下量兒大小加減¶
化痰人參半夏丹　消痰飲止嗽¶
　　人參(去/蘆)半夏(湯洗七/遍焙乾)白术　川麵薑　天南星(㣲/炮)¶
　　(各一/兩)¶
　右件搗羅為細末取生薑汁打麵糊和如黍米大每¶
　服十粒煎生薑湯下月内百晬嬰兒如鍼頭大沾在¶
　乳頭上令兒吮之¶
<pb:KR3e0078_WYG_096-25a>¶
貝母湯　治肺中風咳嗽喘滿¶
　　貝母(炒黄/色)半夏(白&KR0552;湯洗七遍/焙乾各一兩)乾薑　麻黄(去根/節)¶
　　欵冬花　甘草(炙各/半兩)¶
　右件搗羅為細末每服一錢水一小盞入生薑三片¶
　杏仁二粒去皮尖同煎至五分去滓温服¶
補虚潔古黄茋湯　治小兒咳嗽喘逆身熱鼻乾燥者¶
　是熱入肺經為客熱呷呀有聲¶
　　黄茋(二/兩)人參(二錢/半)地骨皮(五/錢)桑白皮(三/錢)甘草(二錢/半)¶
<pb:KR3e0078_WYG_096-25b>¶
　右㕮咀水煎放温頻頻服之¶
海藏加味四君子湯　治涎嗽¶
　　人參　白术　白茯苓　甘草　杏仁　桑白皮¶
　　(各等/分)半夏麴(減/半)¶
　水煎服　又治咳嗽用四君子末煎紫蘇湯調下¶
張渙蟬殻湯　治肺氣不利病¶
　　蟬殻(㣲/炒)五味子(湯洗七/次焙乾)人參(去蘆各/一兩)陳橘皮(湯浸/去白)¶
　　(焙/乾)甘草(炙各/半兩)¶
<pb:KR3e0078_WYG_096-26a>¶
　右件搗羅為細末每服半錢煎生薑湯調下¶
白术五味湯方治欬逆氣逆上喘¶
　　五味子　白术　丁香　人參(去蘆/頭)欵冬花(各半/兩)¶
　　細辛(去土/一分)¶
　右件搗羅為細末每服一錢水八分入生薑三片煎¶
　至四分去滓放温令時時呷之¶
人參平肺散　治心火尅肺咳嗽喘嘔痰涎壅盛胸膈¶
　痞滿¶
<pb:KR3e0078_WYG_096-26b>¶
　　人參　橘紅　甘草(炙/)地骨皮(各五/分)茯苓　知母¶
　　(炒各/七分)五味子(炒/)天門冬(去/心)青皮(各四/分)桑白皮(炒一/錢)¶
　右每服一二錢水煎¶
収澀細辛五味子湯　治肺經不足胃氣怯弱或冐風¶
　邪或停寒有飲咳嗽倚息不得安卧胸滿短氣乾嘔¶
　作熱嗽唾結痰或吐涎沫頭目昏眩身體疼重語聲¶
　不出痛引胸脇不問新久並宜服之¶
　　細辛(去苖/土)半夏(湯泡各/一兩)鸎粟殻(去蔕/葢炒)五味子(各三/兩)¶
<pb:KR3e0078_WYG_096-27a>¶
　　烏梅(去/核)丼草(炙各一/兩半)桑白皮(炒六/錢)¶
　右剉散每服二錢水一盞生薑五片煎至六分去滓¶
　温服¶
分經黄芩半夏生薑湯　治膽腑欬嘔苦水若膽汁¶
　　黄芩　生薑(各一/錢)甘草(炙/)大棗(二/箇)半夏(一錢/五分)¶
　右水煎服¶
甘桔湯　治心臟咳咳而喉中如梗甚則咽腫喉痺¶
　　粉草　苦梗(各一/錢)¶
<pb:KR3e0078_WYG_096-27b>¶
　右水煎食後服¶
芍藥甘草湯　治小腸腑咳咳而失氣¶
　　芍藥　甘草(炙各/一錢)¶
　右水煎服¶
升麻湯　治脾臟咳咳而右脇下痛痛引肩背甚則不¶
　可以動動則欬涎(方見/傷寒)¶
烏梅丸　治胃腑咳咳而嘔嘔甚則長蟲出¶
　　烏梅(三十/箇)細辛　附子(製/)桂枝　人參　黄檗(各/六)¶
<pb:KR3e0078_WYG_096-28a>¶
　　(錢/)乾薑　黄連(各一/兩)當歸　蜀椒(各四/兩)¶
　右為末用酒浸烏梅一宿去核蒸之與米飯搗和丸¶
　如桐子大每服十丸白湯下¶
赤石脂禹餘糧湯　治大膓咳咳而遺屎¶
　　赤石脂　禹餘糧(各二兩/並打碎)¶
　右每服二錢水煎¶
麻黄附子細辛湯　治腎臟咳咳則腰背相引而痛甚¶
　則咳涎又治寒邪犯齒致腦齒痛宜急用之緩則不¶
<pb:KR3e0078_WYG_096-28b>¶
　救¶
　　麻黄　細辛(各二/錢)附子(一/錢)¶
　右每服一錢水煎¶
茯苓甘草湯　治膀胱咳咳而遺溺¶
　　茯苓(二/錢)桂枝(二錢/半)生薑(五大/片)¶
　右每服二錢水煎¶
百睟内嗽此名乳嗽實難調理亦惡證也當審虚實而¶
施治焉實者散之虚者補之其證氣麤痰盛口瘡眼熱¶
<pb:KR3e0078_WYG_096-29a>¶
發散後可利之比金圓(驚/癎)等藥主之散其實也其證嘔¶
吐嗽後驚悸困倦自汗者當用補肺散益黄散天麻散¶
補其虚也大抵治驚嗽琥珀散主之天麻圓乃要藥也¶
用天麻蟬退殭蠶人參川芎甘草硼砂天竺黄膽製南¶
星白附子坯雄黄金箔末之煉蜜圓如雞頭大金箔為¶
衣每服一圓薄荷湯化下治未滿百睟咳嗽不止遠勝¶
諸藥　曽百日内嬰孩偶咳嗽痰壅睡中不寧亦因産¶
後感風而得但不可過用發散之劑先以解表散(見/前)一¶
<pb:KR3e0078_WYG_096-29b>¶
二服次投貝母湯及惺惺散治　薛若脾胃内熱者用¶
抱龍丸(驚/)風邪外感者用惺惺散(痘初/熱)痰熱既去而氣¶
粗痰盛或流涎者脾肺氣虚也用異功散(吐/㵼)加桔梗口¶
瘡眼熱大便堅實者用三黄丸(裏/熱)大便不實者用白术¶
散(渴/)若嘔吐不乳困倦自汗或自利腹脹者脾冐氣虚¶
也用六君子(吐/㵼)加柴胡若驚悸困倦痰盛不乳者心脾¶
血虚也四君(吐/㵼)加芎歸酸棗仁或因乳母食五辛厚味¶
致兒為患者仍㕘喘嗽諸證¶
<pb:KR3e0078_WYG_096-30a>¶
補肺散(又名阿/膠散)治小兒乆患咳嗽氣急有痰惡心喘虚¶
　(見/前)¶
天麻散　治嬰兒咳嗽有痰氣壅面紅¶
　　南星(水浸春秋五日冬/七日夏三日半兩)天麻(三/錢)辰砂(一/錢)麝香(一/字)¶
　右為末每服一字用杏仁湯調下人參湯亦可¶
天麻圓　治小兒未滿百睟咳嗽不止名曰乳嗽¶
　　天麻　蟬蛻　僵蠶　人參(各一/錢)川芎(一錢/半)甘草¶
　　(二/錢)鵬砂(半/錢)辰砂　天竺黄　牛膽南星(各二/錢)白附¶
<pb:KR3e0078_WYG_096-30b>¶
　　子　㺽　雄黄(各一/錢)金箔(五/片)¶
　右為末煉蜜丸如芡實大金箔為衣每服一丸薄荷¶
　湯化下¶
琥珀散　治急慢驚風涎潮昏冐目瞪驚搐内釣腹痛¶
　或驚癎時發¶
　　辰砂(一錢/半)琥珀　牛黄　僵蠶(炒去/絲嘴)牛膽南星¶
　　全蝎　白附子　代赭石　天麻　乳香　蟬退¶
　　(各一/錢)¶
<pb:KR3e0078_WYG_096-31a>¶
　右為末每服一二分白湯調下¶
貝母湯　主百日内嬰孩咳嗽有痰¶
　　貝母(一/兩)甘草(半炙半/生二錢)¶
　右件剉焙為末每服一字或半錢用陳米煎湯空心¶
　調服¶
惺惺散　主傷風傷寒痰嗽咳¶
　止啼去煩利咽解失音¶
　　人參(去蘆/半兩)桔梗(剉/炒)白茯苓(去/皮)白术　天花粉(四味/各一)¶
<pb:KR3e0078_WYG_096-31b>¶
　　(兩/)細辛(去葉/二錢)防風(去/蘆)川芎　南星(生用三味/各二錢半)甘草¶
　　(半生半/炙七錢)¶
　右件㕮咀每服二錢水一盞薑二片薄荷三葉慢火¶
　煎七分無時温服¶
外臺小品療少小十日以上至五十日卒得暴欬吐乳¶
　嘔逆晝夜不得息四物湯¶
　　桔梗　紫苑(各三/分)甘草(炙一/分)麥門冬(去心/七分)¶
　右藥切以水一升煮取六合去滓分五服以差為度¶
<pb:KR3e0078_WYG_096-32a>¶
　千金有桂心無桔更以水二升煮取一升以綿着湯¶
　中捉綿滴兒口中晝夜四五過節哺乳¶
張渙雄黄膏　治月裏兒欬嗽并三歳已下皆可服¶
　　雄黄(一錢/細研)杏仁(七粒去/皮尖)半夏(七个童子小便浸一/宿切作片子焙乾為)¶
　　(末/)¶
　右一處研勻用生薑自然汁半兩蜜半兩一處入藥¶
　末於罐子内重湯中熬用栁枝子攪成膏每服一皂¶
　子大塗妳頭與兒吮或糯米飲調下¶
<pb:KR3e0078_WYG_096-32b>¶
趙氏治小兒未晬欬嗽方¶
　　白殭蠶(直/者)¶
　右為細末塗少許妳頭上令兒喫立效¶
嗽膿血錢氏曰有喘而咯膿血者乃肺熱食後服甘桔¶
湯　乆嗽者肺亡津液阿膠散主之(即補肺/散見前)　咳而痰¶
實不甚喘而面赤飲水者褊銀丸下之(方見/前)　段齋郎¶
子四嵗病嗽身熱吐痰數日而咯血前醫以桔梗湯及¶
防己丸治之不愈涎上攻吐喘不止請錢氏下褊銀丸¶
<pb:KR3e0078_WYG_096-33a>¶
一大服復以補肺湯補肺散治之或問段氏子咯血肺¶
虚何以下之錢曰肺雖咯血有熱故也久則虚痿今涎¶
上潮而吐當下其涎若不吐涎則不甚便葢吐涎能虚¶
又生驚也痰實上攻亦能發搐故依法只宜先下痰而¶
後補脾肺必涎止而吐愈為順治也若先補其肺為逆¶
耳此所謂識病之輕重先後為治也¶
甘桔散¶
　　桔梗(米泔浸一/宿焙乾)甘草(炒各/二兩)¶
<pb:KR3e0078_WYG_096-33b>¶
　右為細末每服一大錢水一大盞入阿膠半兩炮煎¶
　至五分食後温服　海甘桔湯仲景少陰咽痛藥也¶
　孫真人治肺癰吐膿血用生甘草加減二十餘條¶
王氏手集解肌丸　治外摶風邪内挾痰飲寒熱往來¶
　煩渴頰赤心忪減食熱在上焦咳嗽有血方¶
　　防風　地骨皮(各一/分)¶
　右件燒沙糖為圓每服一丸食後煎紫蘇湯下¶
團參丸　治嗽血¶
<pb:KR3e0078_WYG_096-34a>¶
　　阿膠　皂子黄　人參(各半/兩)¶
　右除膠為細末湯少許洋膠和鷄頭大白湯化下¶
鷄清散(朱/氏)　治欬嗽出血下涎¶
　　鬱金(半兩用皂莢漿水一盞或/酸菜汁亦得煑乾為度)滑石(半兩/生)雄黄(半/兩)¶
　　(醋煮半/乾用)¶
　右為細末每服一字常服薄荷湯調(下/止)𠻳螺粉水下¶
　嗽血鷄子清調下¶
嗽作呀呷聲聖惠夫小兒嗽而呀呷作聲者由胸隔痰¶
<pb:KR3e0078_WYG_096-34b>¶
多嗽動於痰上摶於咽喉之間痰與氣相擊隨嗽動息¶
呀呷有聲其咳嗽本體雖同至於治療則加消痰破飲¶
之藥以此為異爾¶
聖惠射干散　治小兒咳嗽心胸痰壅攻咽喉作呀呷¶
　聲¶
　　射干　麻黄(去根/節)紫苑(洗去/苗土)桂心(已上各/半兩)半夏(半/分)¶
　　(湯洗七/遍去滑)甘草(炙㣲赤/剉一分)¶
　右件藥搗麤羅為散每服一錢以水一小盞入生薑¶
<pb:KR3e0078_WYG_096-35a>¶
　少許研至五分去滓入蜜半茶匙攪令匀不計時候¶
　量兒大小分減温服¶
陳橘皮散　治小兒咳嗽咽中作呀呷聲¶
　　陳橘皮(湯浸去/白焙)桑根白皮(剉/)杏仁(湯浸去皮/尖麩炒黄)甘草¶
　　(炙㣲/赤剉)甜葶藶(隔紙炒令紫色/已上各一分)¶
　右件藥𢷬麤羅為散每服一錢以水一小盞煎至五¶
　分去滓放温量兒大小加減服¶
蘿蔔子散　治小兒咳嗽喘急作呀呷聲¶
<pb:KR3e0078_WYG_096-35b>¶
　　蘿蔔子(㣲/炒)麻黄(去根節/各一分)燈心(一大/束)皂莢子(十枚煨/去皮)¶
　　甘草(炙㣲赤/剉半分)¶
　右件藥搗麤羅為散每服一錢以水一小盞煎至五¶
　分去滓不計時候量兒大小以意分減温服¶
蟬殻散　治小兒心胸痰壅咳嗽咽喉不利常作呷聲¶
　　蟬殻(㣲/炒)半夏(湯洗七/遍去滑)甘草(炙㣲/赤剉)漢防己(各一/分)桔梗¶
　　(去/蘆)陳橘皮(湯浸去白/焙各半兩)¶
　右件藥𢷬細羅為散每服以生薑粥飲調下一字三¶
<pb:KR3e0078_WYG_096-36a>¶
　嵗已上加之半錢¶
聖惠又方(大醫局方以此治痰/嗽名辰砂半夏丸)¶
　　半夏(湯洗七/遍去骨)甜葶&KR1047;(隔紙炒/令紫色)杏仁(湯浸去皮尖雙/仁麩炒㣲黄各)¶
　　(一/分)朱砂(細研/飛)五靈脂(各半/分)¶
　右件藥搗羅為末用生薑自然汁煮糊和丸如菉豆¶
　大每服煎麻黄湯下三丸日三服量兒大小以意加¶
　減¶
張渙桔梗湯　治小兒咳嗽呀呷咽膈不利¶
<pb:KR3e0078_WYG_096-36b>¶
　　桔梗　半夏(泡七/次)紫蘇葉(炒/)石膏　甘草(炙各/半兩)皂¶
　　莢(燒灰存/性一分)¶
　右件搗羅為細末每服一錢水一盞入生薑三片煎¶
　五分放温時時與兒服¶
&KR0732;䶎曽郭氏曰小兒此疾本因暑濕所侵未經發散邪¶
　𫝊心肺變而為熱有熱生風有風生痰痰實不化因¶
　循日久結為頑塊圓如豆粒遂成痰母推本其原或¶
　啼哭未休遽與乳食或飼以酸鹹氣鬱不利致令生¶
<pb:KR3e0078_WYG_096-37a>¶
　痰或節令變遷風寒暑濕侵襲或墮水中水入口鼻¶
　𫝊之於肺故痰母發動而風隨之風痰潮緊氣促而¶
　喘乃成痼疾急宜去風化痰先以五苓散同寛氣飲¶
　(俱/驚)寛熱飲(裏/熱)用少薑汁和勻沸湯調服次進知母湯¶
　雄黄散如意膏半夏丸(痰/涎)¶
知母湯　治&KR0732;䶎氣喘痰鳴發熱咳嗽惡風¶
　　知母　甘草(各半/兩)貝母　羗活　滑石(另/研)大黄¶
　　小麥(各三/錢)麻黄(去根節湯/泡去沫焙)苦葶&KR1047;　訶子肉(各一/錢半)¶
<pb:KR3e0078_WYG_096-37b>¶
　　薄荷(去梗/二錢)¶
　右件㕮咀每服二錢水一盞薑二片煎七分無時温¶
　服¶
雄黄散　主暴中急慢驚風&KR0732;䶎痰涎滿口及雨侵閉¶
　汗不通或凉或熱坐卧生煩¶
　　雄黄(紅亮者/一錢半)白藥(去黒/皮)川烏(炮裂去/皮臍)草烏(炮裂/去皮)天¶
　　麻(明亮/者)川芎(五味各/半兩)¶
　右除雄黄外餘五味剉焙同雄黄為末驚風痰壅每¶
<pb:KR3e0078_WYG_096-38a>¶
　服半錢或一錢用薑汁茶清調下發汗水薑葱薄荷¶
　同煎併投三服取效¶
如意膏　治痰喘氣促咳嗽連聲不已冷熱二證皆可¶
　投¶
　　半夏(炮/裂)南星(炮裂二味/各一兩半)¶
　右二味為末以生薑汁和勻捻作小餅如錢様用慢¶
　火炙乾再為末復取薑汁如前經兩次炙乾仍焙為¶
　末煉蜜丸芡實大每服一丸仍用薑蜜湯無時化服¶
<pb:KR3e0078_WYG_096-38b>¶
　有熱以薄荷湯下¶
雄黄丹　治小兒&KR0732;䶎喘滿咳嗽心胸煩悶傷熱蠲毒¶
　　雄黄　朱砂(各一錢/另研)杏仁(十四/粒炒)巴豆(七/粒)豆豉(淡者/二十)¶
　　(一/粒)¶
　右杏巴豉三味用米醋半盞乾薑一片指大煮令乾¶
　研成膏皂角一寸蜜炙焦先去子與皮法製牛膽一¶
　分同雄朱與杏膏研細和匀麵糊為丸如麻子大每¶
　一嵗兒五丸牡者七丸二嵗十丸淡生薑湯下¶
<pb:KR3e0078_WYG_096-39a>¶
玉訣貝母丸　治小兒&KR0732;䶎¶
　　貝母　天南星(薑汁/製)人參　茯苓　甘草　白附¶
　　子(各等/分)皂角子(七枚/炮)¶
　右末之鍊蜜丸小豆大每服五七丸薄荷湯吞下¶
油衮丸　治小兒&KR0732;䶎及虫積¶
　　雷丸　五靈脂(各一/分)巴豆(十五粒/取霜)¶
　右末之滴水丸每三五丸麻油滚過井水吞下¶
惠眼内金丸　治小兒&KR0732;䶎咳嗽¶
<pb:KR3e0078_WYG_096-39b>¶
　　雞内金　雌黄(細研水飛過去/水露三日方使)半夏(生/)延胡索(各/等)¶
　　(分/)¶
　右為末棗肉為丸如小豆大周嵗三丸至四丸燈心¶
　湯下¶
吉氏家𫝊治妳&KR0732;方¶
　　天竺黄　蚌粉(炒/)¶
　右件等分研勻蜜調塗妳頭上與喫¶
腦子散　治小兒傷風欬嗽不住兼治瘕呷¶
<pb:KR3e0078_WYG_096-40a>¶
　　大黄(一/分)鬱金(二/錢)¶
　右件二味先以豬牙皂角煮一復時取切片子焙乾¶
　為末次入粉霜腦子各少許再同研令匀每服一字¶
　沙糖水調下量兒肥瘦加減用之¶
嗽聲不出聖惠杏仁煎　治小兒咳嗽聲不出¶
　　杏仁(湯浸去皮尖入水一/大盞研濾取汁二兩)酥　蜜(各一/合)¶
　右件藥先以杏仁汁於鐺中以重湯煮減去半入酥¶
　蜜又湯煮二十沸却入貝母紫苑末各一分甘草末¶
<pb:KR3e0078_WYG_096-40b>¶
　半分更煎攪如&KR0307;収瓷器中每服以清粥飲下半錢¶
　日三服夜一服嗽止為度量兒大小加減¶
又方¶
　　貝母(半兩/煨)牛黄(細研/一錢)甘草(炙一/分)¶
　右件藥搗細羅為散每服以温水調下半錢日三四¶
　服量兒大小加減¶
又方¶
　　麥門冬(去心/焙)杏仁(去皮尖/䴸炒黄)甘草(炙/)貝母　欵冬花¶
<pb:KR3e0078_WYG_096-41a>¶
　　(各一/分)紫苑(去土/半兩)¶
　右件藥搗細羅為散每服以乳汁調下半錢日三四¶
　服量兒大小加減以意¶
又方¶
　　杏仁(一兩去皮尖雙仁以/水一中盞研絞取汁)紫苑(半兩/末)¶
　右以杏仁汁并紫苑末入蜜二合同煎如膏每服以¶
　清粥飲調下半茶匙量兒大小加減¶
驚膈嗽小兒患驚風驚止而嗽作謂之驚膈嗽茅先生¶
<pb:KR3e0078_WYG_096-41b>¶
金杏丸夾勻氣散與服¶
金杏丸¶
　　杏仁(去皮/尖)甜葶藶　漢防己　馬兜苓(去/皮)¶
　右等分為末用蜜為丸小豆大每服十丸用麥門冬¶
　熟水吞下(茅先生亦於前咳嗽門中已有此/方為各有牽引不可除故兼録之)¶
勻氣散¶
　　桔梗(去蘆頭浄/洗乾五兩)甘草(二/兩)縮砂仁　蘹香(洗/)陳橘皮¶
　　(各一/兩)白薑(一/分)¶
<pb:KR3e0078_WYG_096-42a>¶
　右為末每服半錢一錢用霜木𤓰煎湯調下如無有¶
　用紫蘇鹽煎湯下¶
乆嗽聖惠&KR0797;&KR0803;煎　治小兒久嗽不止心神煩悶¶
　　&KR0797;&KR0803;(一顆熟者去仁以童子小/便一升相和研絞取汁)酥(一/兩)甘草(生一分/為末)¶
　　蜜(二/兩)¶
　右件藥以銀鍋子中慢火煎如稀餳每服以清粥飲¶
　調下半錢日四五服量兒大小加減¶
不灰木散治小兒嗽久不止¶
<pb:KR3e0078_WYG_096-42b>¶
　　不灰木(牛糞火/燒通赤)貝母(煨令/黄)甘草(炙微赤已/上各半兩)¶
　右件藥𢷬粗羅為散每服一錢以新汲水一小盞㸃¶
　生油一二滴打令散煎至五分去滓分温二服日四¶
　服量兒大小加減¶
桑白皮煎　治小兒經時不差及傷肺見血¶
　　桑根白皮(束引者/切五合)白狗肺(一具/切)甘草　茯苓　升¶
　　麻　貝母(各一錢/二分)芍藥　杏仁(炒各/一錢)李根白皮(切/四)¶
　　(分/)欵冬花　麥門冬(去心各/六分)黄芩(十一/分)淡竹青皮¶
<pb:KR3e0078_WYG_096-43a>¶
　　(八/分)蜜　地黄汁(各一/升)¶
　右以水一斗煮及三升去滓下杏膏地黄汁蜜微火¶
　上煎不住攪至二升三合綿濾絞汁二三嵗兒一合¶
　温服之日進三服夜三合¶
知母散　治大人小兒久嗽不止痰壅喘悶氣噎¶
　　知母　貝母　柴胡　黄茋(炙/)紫苑(洗/)馬兜鈴¶
　　杏仁(研去/皮尖)半夏(白礬水煮/乾為度)桑白皮(炙/)白礬(研/)欵冬¶
　　花(各等/分)¶
<pb:KR3e0078_WYG_096-43b>¶
　右為細末每服一錢水七分盞同煎三分去滓時時¶
　服或生薑自然汁煮糊為丸每服五七丸生薑湯下¶
貝母散　治小兒久咳嗽氣急¶
　　貝母(煨/)杏仁(去皮/炒)麥門冬(去/心)欵冬花(各一/分)紫苑(半/兩)¶
　右為末用乳汁調下半錢¶
　¶
　¶
　證治凖繩卷九十六¶
