# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.948577
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷五十一
<pb:KR3e0078_WYG_051-1a>¶
欽定四庫全書¶
　證治凖繩卷五十一¶
　　　　　　　　　　　　明　王肯堂　撰¶
　傷寒¶
　　瘧¶
　　　秋為瘧¶
夏傷於暑秋必病瘧　脈隂陽俱盛重於隂者變為温¶
瘧　凡傷寒壞病前熱未除其脈隂陽俱盛重感寒邪¶
<pb:KR3e0078_WYG_051-1b>¶
變為温瘧也寒熱往來口苦胸脇滿者小柴胡湯加芍¶
藥少加桂枝主之若熱多者倍用柴胡寒多者倍用桂¶
枝若熱甚而煩渴人參白虎湯少加薄桂主之若單熱¶
無寒者不用桂也但有寒必少佐之如熱多者小柴胡¶
湯合白虎湯主之痰多而熱者小柴胡合二陳湯主之¶
若食少胃弱者加白术心下痞加枳實黄連脈虚者必¶
倍人參口渴者去半夏加括蔞根主之若邪熱藴結於¶
裏大便秘實脈滑大有力者以大柴胡湯下之若變瘧¶
<pb:KR3e0078_WYG_051-2a>¶
已正宜於雜病中求之¶
　　　一歲長幼疾狀相似為疫¶
春應暖反寒夏應熱反涼秋應涼反熱冬應寒反温此¶
非其時而有其氣是以一嵗之中長幼之病多相似者¶
為時行疫病也　按說文民皆疾為疫從疒役聲今省¶
作殳爾釋名厲礪也病氣流行中人如磨礪傷物也疫¶
役也多有鬼行役役不住也後人有温疫寒疫時氣大¶
頭傷寒等名其實皆疫也俗謂之瘟病即温病之訛而¶
<pb:KR3e0078_WYG_051-2b>¶
名實淆矣　按傷寒例云傷寒病熱未巳再遇風寒濕¶
而各變為一病也何至於温既曰再遇温熱變為温毒¶
矣又曰再遇温氣變為温疫是獨温之再遇而有二病¶
之異且疫者特感非時之氣衆人病一般也如冬應寒¶
而反大温人感冬温而病則所謂温疫如春夏應温熱¶
而反大寒人感暴寒而病則所謂寒疫也何待再遇於¶
異氣耶兹云再遇温氣變為温疫是傷寒再遇異氣而¶
變病也再遇異氣而變病未必衆人病相似安可以疫¶
<pb:KR3e0078_WYG_051-3a>¶
言傷寒例云陽氣濡弱隂脈弦緊此温疫之脈也活人¶
書注此脈於冬温條下是以温疫冬温合為一病殊不¶
知冬温特感非時之氣耳温疫是傷寒再遇於異氣也¶
豈可合為一病耶此理未明故書此以俟明哲愚謂感¶
温熱而為温毒感温氣而為温疫此乃有微甚之分但¶
疫字疑誤恐當作疾字若作疫字則冬温又何一家長¶
幼病相似也一家病相似方可言疫况此傷寒病熱未¶
巳再遇温氣而病何至於一家傳染病相似哉¶
<pb:KR3e0078_WYG_051-3b>¶
溫疫陽脈濡弱隂脈弦緊者更遇温氣變為温疫以此¶
冬傷於寒發為温病脈之變證方治如說(成此前熱未/巳又感温氣)¶
(者也温熱相/合變為温疫)¶
丹衆人病一般者天行時疫也有宜補宜散宜降¶
　　大黄　黄芩　黄連　人參　桔梗　防風¶
　　滑石　香附　蒼术　人中黄¶
　右麴糊為丸每服五七十丸分氣血痰作湯使送下¶
　氣虚者四君子湯送下血虚者四物湯送下痰多者¶
<pb:KR3e0078_WYG_051-4a>¶
　二陳湯送下熱甚者用童便和前藥同送下¶
本糞清臘月截淡竹去青皮浸滲取汁治天行熱狂熱¶
疾中毒并惡瘡蕈毒取汁浸皂角甘蔗治天行熱疾¶
丹解一切災病用粉草五兩細切微炒量病人吃得多¶
少酒取無灰酒一處研去滓温服須臾大瀉毒亦隨出¶
雖十分渴亦不可飲水飲水難救¶
柴胡石膏湯　治時行温疫壯熱惡風頭痛體疼鼻塞¶
　咽乾心胸煩滿寒熱往來痰實咳嗽涕唾稠粘¶
<pb:KR3e0078_WYG_051-4b>¶
　　柴胡　　石膏(煅/)赤芍藥　　前胡　乾葛(各十/五兩)¶
　　升麻(二十/五兩)黄芩　桑皮(各三十/七兩半)荆芥穗(三十/七兩)¶
　右㕮咀每服五錢水一盞生薑三片豆豉十餘粒同¶
　煎七分去滓熱服小兒分三次更量大小加減不拘¶
　時候¶
　　右三方熱多裏多者宜之¶
　按温疫之治與傷寒陽證相同然經所謂温疫者即¶
　温病也宜參温病條處之¶
<pb:KR3e0078_WYG_051-5a>¶
寒疫活人云一歲之中病無長幼率相似此則時行之¶
氣俗謂之天行是也老君神明散務成子螢火丸聖散¶
子敗毒散不拘日數淺深吐下隨證施行所以聖散子¶
不問隂陽表裏也¶
老君神明散¶
　　白术(一錢/)　　桔梗(二錢/半)　　附子(炮去/黑皮)¶
　　細辛(各一/兩)　　烏頭(四兩炮/去皮尖)¶
　右五味為麄末縫絹袋盛帶之居閭里皆無病若有¶
<pb:KR3e0078_WYG_051-5b>¶
　疫癘者温酒服方寸匕覆取汗得吐則瘥若經三四¶
　日抄三寸匕以水一碗煮令大沸分三服¶
聖散子　蘇内翰序全文見活人書時毒流行用聖散¶
　子者一切不問隂陽之感連服取瘥不可與傷寒比¶
　也若疾疫之行平旦輒煮一釡不問老幼良賤各一¶
　盞即時氣不入¶
　　草豆&KR0371;(十箇麵裹/煨去皮)猪苓(去皮/)石菖蒲　茯苓¶
　　良薑　獨活(去蘆/)附子(炮製去/皮臍)麻黄(去/根)厚朴(去皮/薑製)¶
<pb:KR3e0078_WYG_051-6a>¶
　　藁本　芍藥　　枳殻(䴸炒/去穰)澤瀉　　細辛¶
　　防風(去叉/蘆)　　　白术　　藿香　　半夏¶
　　吳茱萸(湯洗/)　　蒼术　　甘草(各半/兩)柴胡(各半/兩)¶
　右㕮咀每服五錢水一盞半煎取八分去滓熱服餘¶
　渣再煎空心服之¶
　　右二方治疫寒多表多者宜之¶
　按寒疫之證必與傷寒隂證同乃可用前熱藥至謂¶
　不問隂陽表裏無不取効決無此理後世以過信蘇¶
<pb:KR3e0078_WYG_051-6b>¶
　長公故施聖散子殺人如麻者屢矣嗟乎可不慎哉¶
呉寒疫乃天之暴寒為病也凡四時之中天令或有暴¶
風寒之作人感冒而即病者名曰寒疫也其證與正傷¶
寒同但暴寒為輕耳治法若初作頭疼憎寒拘急或嘔¶
逆惡心中脘痞悶或飲食停滯不化或腹中作痛未發¶
熱者宜藿香正氣散増損一二味主之若已發熱者宜¶
用十味芎蘇散汗之若身痛骨節疼而發熱者宜人參¶
羌活散加葱白葛根生薑以汗之或神术湯亦可若有¶
<pb:KR3e0078_WYG_051-7a>¶
自汗不宜再汗之宜九味羌活湯主之若熱不解或變¶
别證宜從正傷寒條内治之也¶
龎病源載從立春節後其中無暴大寒又不冰雪而人¶
有壯熱病者此屬春時陽氣發外冬時伏寒變為温病¶
也從春分以後至秋分節前天有暴寒皆為時行寒疫¶
也三月四月或有暴寒其時陽氣尚弱為寒所折病熱¶
猶輕五月六月陽氣已盛為寒所折病熱則重七月八¶
月陽氣已衰為寒所折病熱亦微其病與温病暑病相¶
<pb:KR3e0078_WYG_051-7b>¶
似但治有殊耳其治法初用摩膏火灸唯二日法鍼用¶
崔文行解散汗出愈不解三日復發汗若大汗而更不¶
解者勿復發汗也四日服藜蘆丸微吐愈若用藜蘆丸¶
不吐者服赤小豆瓜蒂散吐之已解視病尚未了了者¶
復一法鍼之當解不解者六日熱已入胃乃與雞子湯¶
下之愈百無不如意但當諦視節度與病耳食不消病¶
亦如時行俱發熱頭痛食病當速下之時病當待六七¶
日下之時病始得一日在皮二日在膚三日在肌四日¶
<pb:KR3e0078_WYG_051-8a>¶
在胸五日入胃乃可下也熱在胃而下外之熱乘虚而¶
入胃然要當復下之不得下多致胃爛發斑者赤斑出¶
五死一生劇者黑斑出十死一生人有强弱相倍也病¶
者過日不時下之熱不得泄亦胃爛斑出矣若得病無¶
熱但狂言煩燥不安精神言語不與人相主當者治法¶
在可水五苓散證中　此巢氏載若時行寒疫之法云¶
與温病暑病相似但治有殊者據温病無摩膏火灸又¶
有冬温瘡豆更有四時藏府隂陽毒又夏至後有五種¶
<pb:KR3e0078_WYG_051-8b>¶
熱病時令盛暑用藥稍寒故治有殊也¶
崔文行解散　治時氣不和傷寒發熱¶
　　桔梗　　細辛(各四/兩)白术(八兩/)烏頭(一斤/)¶
　細末傷寒服一錢五銖匕不覺復小增之以知為度¶
　若時氣不和只服一錢五銖匕辟惡欲省病一服了¶
　去此時行寒疫通用之無病預服以辟寒為佳皆酒¶
　調下¶
藜蘆散　辟温疫(即千金/赤散)¶
<pb:KR3e0078_WYG_051-9a>¶
　　藜蘆　躑躅　乾薑(各一/兩)牡丹皮　皁角(各一兩/六銖)¶
　　細辛(十八/銖)　　附子　　桂枝　　朱砂(叧研細/各六兩)¶
　末之絳囊中帶一方寸匕男左女右臂上著之覺有¶
　病之時更以粟米大内鼻中酒服一錢匕覆取汗日¶
　再服¶
赤小豆瓜蒂散(方見/上)¶
雞子湯　治時氣熱盛狂語欲走¶
　　生雞子(七枚/)　芒硝(一兩/)¶
<pb:KR3e0078_WYG_051-9b>¶
　右用井花水一大升内二味同攪千遍去沫頓服之¶
　快利為度¶
禦法雄黄丸　治疫不相染¶
　　雄黄(一兩/研)赤小豆(炒熟/研)丹參　　鬼箭羽(各二/兩)¶
　右為細末煉蜜為丸如桐子大每日空心以温水下¶
　五丸可與病人同牀共衣亦不相染¶
活務成子螢火丸　主辟疫疾惡氣百鬼虎狼蛇虺蜂¶
　蠆諸毒五兵白刃盜賊凶害皆辟之¶
<pb:KR3e0078_WYG_051-10a>¶
　　螢火　　　鬼箭羽(去皮/)　蒺藜(各一兩/)¶
　　雄黄　　　雌黄(各二兩/)　礬石(一兩燒/汁盡)¶
　　麢羊角　　鍛竈灰　　　鐵錘柄(入鐵處燒焦/各一兩半)¶
　右九味搗為散以雞子黄并雄雞冠一具和之如杏¶
　仁大作三角縫囊盛五丸帶左臂上仍可掛於門户¶
治時疫不相傳染方¶
　用水磨雄黄塗於鼻上或以明雄黄一塊重五錢以¶
　絹帛包繫頭頂心亦妙　一方或以上好香油塗鼻¶
<pb:KR3e0078_WYG_051-10b>¶
　中亦可　一方以桃樹葉上蟲搗爛以涼水調服之¶
　亦可　一方以赤小豆同糯米浸水缸内每日取水¶
　用之　一方用貫仲浸水用之¶
四時非時之氣時氣者乃天疫暴厲之氣流行凡四時¶
之令不正者乃有此氣行也若人感之則長幼相似而¶
病及能傳染於人其作與傷寒相似蓋傷寒因寒而得¶
之此乃疫氣不可與寒同論也治法要當辟散疫氣扶¶
正氣為主若多日不解邪熱傳變何證宜從傷寒變證¶
<pb:KR3e0078_WYG_051-11a>¶
條内詳而用之惟發散之藥則不同矣凡發散湯劑藿¶
香正氣散芎芷香蘇散十神湯人參敗毒散十味芎蘇¶
等方皆可選而用之也¶
春溫　活人曰春應温而清氣折之責邪在肝或身熱¶
　頭疼目眩嘔吐長幼率相似升麻葛根湯解肌湯四¶
　時通用敗毒散　陶氏曰交春分後至夏至前不惡¶
　寒而渴者為温病用辛涼之藥微解肌不可大發汗¶
　急證見者用寒涼之藥急攻下不可誤汗誤下當須¶
<pb:KR3e0078_WYG_051-11b>¶
　識此表證不與傷寒同治裏證同¶
夏溫　活人曰夏應暑而寒氣折之責邪在心或身熱¶
　頭痛腹滿自利長幼率相似理中湯射干湯半夏桂¶
　甘湯　陶氏曰交夏至後有頭疼發熱不惡寒而渴¶
　此名温病愈加熱者名熱病止用辛涼之藥解肌不¶
　宜太汗裏證見急攻下表證不與正傷寒同治裏證¶
　治法同¶
秋溫　活人曰秋應涼而大熱抑之責邪在肺濕熱相¶
<pb:KR3e0078_WYG_051-12a>¶
　搏民多病癉咳𠻳喘金沸草散白虎加蒼术湯病癉¶
　發黄茵陳五苓散　陶氏曰交秋至霜降前有頭疼¶
　發熱不惡寒身體痛小便短者名濕病亦用辛涼之¶
　藥加躁以解肌亦不宜汗裏證見者宜攻下表證不¶
　與正傷寒同¶
冬溫　活人曰冬應寒而反大温折之責邪在腎宜萎¶
　㽔湯¶
　丹溪云冬温為病非其時而有其氣者冬時嚴寒君¶
<pb:KR3e0078_WYG_051-12b>¶
　子當閉藏而反發泄於外專用補藥帶表藥¶
作人中黄方　用竹筒兩頭留節一節中作一竅内甘¶
　草於中仍以竹木釘塞其竅冬月置大糞缸内浸一¶
　月取出晒乾用治温毒(用此藥一味入補/藥帶表同煎服之)¶
活人曰仲景云冬温之毒與傷寒大異蓋傷寒者傷寒¶
氣而作冬温者感温氣而作寒疫者暴寒折人非觸冒¶
之過其治法不同所施寒熱温涼之劑亦異不可拘以¶
日數發汗吐下隨證施行要之治熱以寒温而行之治¶
<pb:KR3e0078_WYG_051-13a>¶
温以清冷而行之治寒以熱涼而行之治清以温熱而¶
行之以平為期不可以過此為大法¶
神効沃雪湯(附/)治傷寒隂陽二證未辨時行疫癘惡氣¶
　相傳服之如湯沃雪此藥功力不可具述¶
　　蒼术(堅者炮/刮去皮)乾薑(炮製/)甘草(炙各/六兩)厚朴(去皮/薑製)¶
　　防風(嫩者/)　白芍藥(去/皮)乾葛(各四/兩)¶
　右㕮咀每服四錢水二鍾煎至一鍾去滓熱服之不¶
　拘時少頃取生薑葱作羮投之避風坐卧身體微潤¶
<pb:KR3e0078_WYG_051-13b>¶
　即愈如疫氣正相傳染清晨進一服為佳常服每用¶
　二錢水一盞煎至八分服¶
　　　多眠多汗脈浮為風温¶
陽脈浮滑隂脈濡弱者更遇於風變為風温(此前熱未/歇又感於)¶
(風者也難經曰中風之脈陽浮而/滑隂濡而弱風來乘熱故變風温)¶
若發汗已身灼熱者名曰風温風温為病脈隂陽俱浮¶
自汗出身重多眠睡鼻息必鼾語言難出若被下者小¶
便不利直視失溲若被火者微發黄色劇則如驚癎時¶
<pb:KR3e0078_WYG_051-14a>¶
瘈瘲若火熏之一逆尚引日再逆促命期(成傷寒發汗/已則身涼若)¶
(發汗巳身灼熱者非傷寒為風温也風傷於上而陽受/風氣風與温相合則傷衛脈隂陽俱浮自汗出者衛受)¶
(邪也衛者氣也風則傷衛温則傷氣身重多眠睡者衛/受風温而氣昏也鼻息必鼾語言難出者風温外甚而)¶
(氣擁不利也若被下者則傷藏氣太陽膀胱經也内經/曰膀胱不利為癃不約為遺溺癃者小便不利也太陽)¶
(之脈起目内眥内經曰瞳子高者太陽不足戴眼者太/陽已絶小便不利直視失溲為下後渇津液損藏氣風)¶
(温外勝經絡欲絶也為難治若被火者則火助風温成/熱微者熱瘀而發黄劇者熱甚而生風如驚癎而時瘈)¶
(瘲也先曽被火為一逆若更以火熏之是再逆也一逆/尚猶延引時日而不愈其再逆者必致危殆故云促命)¶
(期/)¶
<pb:KR3e0078_WYG_051-14b>¶
　　　附¶
活風温者脈尺寸俱浮頭疼身熱常自汗出體重其息¶
必喘四肢不收嘿嘿但欲眠治在少隂厥隂不可發汗¶
發即譫語獨語内煩燥不得卧若驚癎目亂無精如此¶
死者醫殺之耳　風温忌發汗宜萎㽔湯身灼熱者知¶
母乾葛湯如渴甚者括蔞根湯脈沈身重汗出者漢防¶
己湯¶
萎㽔湯　治風温兼療冬温及春月中風傷寒發熱頭¶
<pb:KR3e0078_WYG_051-15a>¶
　眩疼喉咽乾舌强胸内疼痞腰背强¶
　　葛根　　白芷　　　麻黄(用沸/湯泡)　杏仁(去皮尖/雙仁者)¶
　　甘草(炙各/半兩)萎蕤(七錢/半)　石膏(杵碎/)　羌活(去蘆各/一兩)¶
　　川芎(三錢/)青木香(一錢/)¶
　右㕮咀每服五錢水一盞半煎半鍾日三四服¶
又方¶
　　萎蕤　　白薇　　麻黄　　獨活　　杏仁¶
　　川芎　　青木香　甘草(各一/兩)石膏(三兩/)¶
<pb:KR3e0078_WYG_051-15b>¶
　右㕮咀以水八升煮取三升去滓分三服取汗若一¶
　寒一熱加朴硝二錢半大黄三兩下之如無木香可¶
　用麝香一分小品方云萎蕤湯治冬温春月中風傷¶
　寒則發頭腦疼痛咽喉乾舌强肉疼心胷痞滿腰背¶
　强¶
知母乾葛湯　治風温身體灼熱甚者¶
　　知母　萎蕤(各三/錢)天南星(生/)麻黄(去根/節)防風¶
　　杏仁　羌活(各二/錢)甘草　　黄芩　　木香¶
<pb:KR3e0078_WYG_051-16a>¶
　　升麻　人參　　川芎(各一/錢)石膏(六錢/)葛根(八錢/)¶
　右㕮咀每服五錢水一盞半煎至一盞去滓服¶
防己湯　治風温脈浮身重汗出(一方無/人參)¶
　　防己(四兩/)　　甘草(炙/)　　　黄茋(蜜炙/)¶
　　人參(各一/兩)　　生薑(二兩/)　　白术(三兩/)¶
　右㕮咀每服五錢水一盞半煮取一中盞去滓飲訖¶
　仍坐被中汗出如蟲行或被卧取汗出¶
　(許學士云風温誤汗/用防己黄茋湯救之)¶
<pb:KR3e0078_WYG_051-16b>¶
括蔞根湯　治風温灼熱大渴¶
　　石膏　　人參　　乾葛(各二/錢)括蔞根(三錢/)¶
　　防風　　知母(各一/錢半)甘草(一錢/)¶
　右作一服水二鍾煎至一鍾通口服渣再服¶
葛根龍膽湯　治風温脈弱身重汗出¶
　　石膏(五分/)甘草(七分/)龍膽草　　桂枝(各一錢用/無汗不)¶
　　白芍藥　大青(各一/錢半)葛根　　　升麻(各二錢/)¶
　　萎蕤(三錢/)生薑(三片/)¶
<pb:KR3e0078_WYG_051-17a>¶
　右煎服法同前¶
海治風温活人本方萎蕤湯以有麻黄不敢用宜白术¶
湯主之(方見前太陽/病發熱條)　若頭眩汗出筋惕肉瞤者加牡¶
蠣　若腰背强鞕者加羌活　若舌乾發渇者加人參¶
　若身灼熱甚者加知母　若身體重多汗者加黄茋¶
　若内傷冷者不加¶
　　　一身盡痛為濕¶
成濕有數種有濕痺者痺者痛也濕則關節疼但當利¶
<pb:KR3e0078_WYG_051-17b>¶
其小便者是也有寒濕相搏其證但頭汗出背强欲得¶
被覆向火者是也有風濕相搏者一身盡痛法當汗出¶
而解者是也有頭中寒濕此中之淺者故鼻塞納藥鼻¶
中者是也有先濕而後感風者身痛發熱日晡劇者此¶
名風濕者是也太陽家病與太陽相似其不同者有脈¶
沈而細者是也痙家脈亦沈而細疑若相似答曰脈雖¶
相似而證有異濕則身疼痙則身不疼也¶
脈法脈經曰沈而緩沈而細皆中濕　脈大或脈浮虚¶
<pb:KR3e0078_WYG_051-18a>¶
而濇者皆寒濕　脈來滑疾濕熱　脈洪而緩隂陽兩¶
虚濕熱自甚　脈浮風濕　趙氏曰仲景論風濕之脈¶
浮虚而濇夫浮者風也濇者濕也脈經亦曰脈來甚者¶
為病寒濕也活人書以一浮脈為風濕之診浮可言風¶
不可言濕當從仲景浮虚而濇可也¶
風濕病者一身盡疼發熱日晡所劇者此名風濕此病¶
傷於汗出當風或久傷取冷所致也(成一身盡疼者濕/也發熱日晡所劇)¶
(者風也若汗出當風而得之者則先客濕而後感風若/久傷取冷得之者則先傷風而後中濕可與麻黄杏仁)¶
<pb:KR3e0078_WYG_051-18b>¶
(薏苡仁/甘草湯)¶
麻黄杏仁薏苡仁甘草湯方¶
　　麻黄(去節/)薏苡仁(各半/兩)甘草(炙二/錢半)杏仁(十枚去/皮尖炒)¶
　水三盞煎至一盞半去滓分二服避風取微汗¶
風濕相搏傷寒八九日風濕相搏身體疼煩不能自轉¶
側不嘔不渴脈浮虚而濇者桂枝附子湯主之(以散表/中風濕)¶
(若大便鞕小便自利去桂加白术湯者此條/妙在脈浮虚而濇脈若沈實滑大數  非也)　風濕相¶
搏一身盡疼痛法當汗出而解値天隂雨不止醫云此¶
<pb:KR3e0078_WYG_051-19a>¶
可發汗汗之病不愈者何也答曰發其汗汗大出者但¶
風氣去濕氣在是故不愈也若治風濕者發其汗但微¶
微似欲汗出者風濕俱去也(成值天隂雨不止明其濕/勝也内經曰陽受風氣隂)¶
(受濕氣又曰傷於風者上先受之傷於濕者下先受之/風濕相搏則風在外而濕在内汗大出者其氣暴暴則)¶
(外邪出而裏邪不能出故風去而濕在汗微微而出者/其氣緩緩則内外之邪皆出故風濕俱去也  麻黄白)¶
(术湯桂枝附子湯風濕宜汗/桂枝加白术黄茋防己湯)　風濕相搏骨節煩疼掣¶
痛不得屈伸近之則痛極汗出短氣小便不利惡風不¶
欲去衣或身微腫者甘草附子湯主之(活人用/杏仁湯)¶
<pb:KR3e0078_WYG_051-19b>¶
寒濕相搏濕家其人但頭汗出背强欲得被覆向火若¶
下之早則噦胸滿小便不利舌上如胎者以丹田有熱¶
胸中有寒渴欲得水而不能飲則口燥煩也(成濕勝則/多汗傷寒)¶
(則無汗寒濕相搏雖有汗而不能周身故但頭汗出也/背陽也腹隂也太陽之脈夾脊抵腰太陽客寒濕表氣)¶
(不利而背强也裏有邪者外不惡寒表有邪者則惡寒/欲得被覆向火者寒濕在表而惡寒也若下之早動胃)¶
(氣損其津液故致噦而胷滿小便不利不後裏虚上焦/陽氣因虚而陷於下焦為丹田有熱表中寒乘而入於)¶
(胷中為胷上有寒使舌上生白胎滑也藏燥則欲飲水/以胷上客寒濕故不能飲而但口燥煩也  或云小陷)¶
(胷湯甘草附子湯小便不利五苓散理中去薑加术選/用  小便利者桂枝加附子理中加茯苓茯苓白术湯)¶
<pb:KR3e0078_WYG_051-20a>¶
(選/用)¶
頭中寒濕濕家病身上疼痛發熱面黄而喘頭痛鼻塞¶
而煩其脈大自能飲食腹中和無病病在頭中寒濕故¶
鼻塞内藥鼻中則愈(成病有淺深證有中外此則濕氣/淺者也何以言之濕家不云關節)¶
(煩疼而云身上痛者是濕氣不留闗節而外客肌表也/不云發熱身似熏黄復云發熱面黄而喘是濕不干於)¶
(脾而薄於上焦也隂受濕氣則濕邪為深今頭痛鼻塞/而煩是濕客於陽而不客於隂也濕家之脈當沈細為)¶
(濕氣内流脈大者陽也則濕不内流而外在表也又以/自能飲食胸腹别無滿痞為腹中和無病知其濕氣微)¶
(淺内藥鼻中以宣泄/頭中寒濕用瓜蒂散)¶
<pb:KR3e0078_WYG_051-20b>¶
濕熱濕家之為病一身盡疼發熱身色如熏黄也(成身/黄如)¶
(橘子色者陽明瘀熱也此身如熏黄即非陽明瘀熱身/黄發熱者梔子檗皮湯主之為表裏有熱則身不疼痛)¶
(此一身盡疼非傷寒客熱也知濕邪在經而使之脾惡/濕濕傷則脾病而色見是以身發黄者為其黄如烟熏)¶
(非正黄色也术徐氏曰此本濕熱證而論不言熱無治/法或治以白  附子湯甘草附子湯桂枝加桂等藥愚)¶
(意恐與濕/熱病不宜)¶
濕痺太陽病關節疼痛而煩脈沈而細者此名濕痺濕¶
痺之候其人小便不利大便反快但當利其小便(或云/甘草)¶
(附子湯麻黄連翹赤小豆湯千金翼細作緩也金匱曰/霧傷皮腠濕流關節疼痛而煩者濕氣内流  濕同水)¶
<pb:KR3e0078_WYG_051-21a>¶
(也脈沈而細者水性趨下也痺病也因其關節煩疼而/名曰濕痺非脚氣之痺也内經曰濕勝則濡泄小便不)¶
(利大便反快者濕氣内勝也但當利其小便以宣泄腹/中濕氣古云治濕不利小便非其治也  趙氏曰活人)¶
(云一身盡疼發熱身黄小便不利大便反快此名中濕/又注云脈細者非也愚詳仲景上文脈沈而細為濕痺)¶
(今活人却以脈細為非豈濕痺與中濕異歟既曰身黄/又不明言其色如熏黄與黄如橘子色豈中濕與陽明)¶
(瘀熱同歟至於治法既曰不可火攻不可發汗而仲景/有濕家下之早則噦又下之早則額上汗出微喘小便)¶
(利者死下利不止者亦/死此又有不可下者也)¶
風寒濕雜合為痺為痙活人曰風寒濕雜至合而為痺¶
身重汗出惡風痛如歴節狀防己黄茋湯　經曰病身¶
<pb:KR3e0078_WYG_051-21b>¶
熱足寒頸項强急惡寒時頭熱面赤目脈赤獨頭搖卒¶
口噤背反張者此太陽中風重感寒濕為痙也或云白¶
术黄茋附子湯(徐氏曰錯雜之邪合至當/論其先後多少分治可也)¶
濕病與傷寒相似黄氏曰太陽濕家病與太陽傷寒相¶
似其不同者濕脈沈而細也　愚按脈經曰脈大或浮¶
虚皆寒濕是濕脈亦不專於沈細豈可恃此以差别傷¶
寒還當以證㕘之庶幾無失濕脈與痙脈亦有相似者¶
而證則不同濕則身疼痙則身不疼也　趙氏曰頭疼¶
<pb:KR3e0078_WYG_051-22a>¶
發熱背强身痛似與傷寒相似其不同者脈沈而細頭¶
汗面黄能飲食所以為異也夫太陽傷寒脈必浮盛今¶
脈沈細茍非濕證即陽證得隂脈也蓋有面黄頭汗其¶
為濕也明矣其濕家能飲食者為病在經而不干於裏¶
也然大便反快而小便滯者亦經絡濇滯不能施化所¶
致也¶
濕溫活人曰其人傷濕又中於暑名曰濕温兩脛逆冷¶
胸滿頭目痛妄言多汗其脈陽浮而弱隂小而急茯苓¶
<pb:KR3e0078_WYG_051-22b>¶
白术湯白虎加蒼术湯切勿發汗汗之名重暍必死¶
趙氏曰活人云嘗傷於濕因而中暑濕熱相搏則發濕¶
温許學士云先受暑後受濕雖所言感受先後不同而¶
其證治則一也又論脈曰陽濡而弱隂小而急許學士¶
以關前為陽關後為隂紀氏則以浮為陽沈為隂雖所¶
言部位不同而其脈狀則一也要之二說皆通不可偏¶
廢然於用藥則白虎加蒼术誠為至當但活人書前不¶
可表門兼言术附湯此濕温門却但言白虎而不言术¶
<pb:KR3e0078_WYG_051-23a>¶
附何耶龎氏方云愚醫昧於冷熱之脈見足脛冷多行¶
四逆輩如此醫殺之耳濕温脈小緊有類傷寒脈但證¶
候有異數進白虎則脛自温而瘥朱氏之意豈以术附¶
與四逆藥物相類恐犯龎氏之戒而此問不載設若濕¶
氣勝藏府虚大便滑术附其可廢乎屠氏藥法見前¶
本義云一身盡痛不能轉側者謂之濕温　吳氏曰經¶
曰濕温之脈陽濡而弱隂小而急活人書謂其人先傷¶
於濕後傷於暑暑濕相搏其證多汗妄言雙脛逆冷者¶
<pb:KR3e0078_WYG_051-23b>¶
宜术附湯加人參香薷扁豆主之若脈大有力自汗煩¶
渴者人參白虎湯加白术主之輕者或十味香薷飲清¶
暑益氣湯増損主之但在除濕益元氣清暑而已(方見/中暑)¶
(門/)¶
死證濕家下之額上汗出微喘小便利者死若下利不¶
止者亦死(成濕家發汗則愈金匱要畧曰濕家身煩疼/可與麻黄加术四兩發其汗為宜若妄下則)¶
(大逆額上汗出而微喘者乃陽氣上逆也小便自利或/下利者隂氣下流也隂陽相離故云死矣内經曰隂陽)¶
(離缺精/氣乃絶)¶
<pb:KR3e0078_WYG_051-24a>¶
麻黄加术湯方¶
　　麻黄(三兩/去節)　　桂枝(去皮/)　　甘草(炙各/二兩)¶
　　杏仁(七十枝/去皮尖)　白术(四兩/)¶
　右五味以水九升先煮麻黄減二升去上沫内諸藥¶
　煮取二升半去滓温服八合覆取微似汗¶
此外治濕方論雜病首册已詳不復贅叙¶
　　　身反張為痙¶
有汗為柔痙無汗為剛痙證治詳見雜病五册不復贅¶
<pb:KR3e0078_WYG_051-24b>¶
叙¶
　　　婦人傷寒¶
婦人傷寒六經傳變治例皆與男子同法惟經水適來¶
適斷熱入血室與夫胎前産後崩漏帶下則治有殊别¶
也¶
熱入血室婦人中風發熱惡寒經水適來得之七八日¶
熱除而脈遲身涼胸脇下滿如結胸狀譫語者此為熱¶
入血室也當刺期門隨其實而瀉之(東垣云妄見妄聞/夜夢亡人皆肝木)¶
<pb:KR3e0078_WYG_051-25a>¶
(大盛而為邪也刺/期門與此義同)¶
　許學士治一婦人患熱入血室證醫者不識用補血¶
　調氣藥延養數日遂成血結胸或勸用前藥予曰小¶
　柴胡已遲不可行也無已則有一焉刺期門穴斯可¶
　矣予不能針請善針者治之如言而愈或問曰熱入¶
　血室何為而成結胸也予曰邪氣傳入經絡與正氣¶
　相搏上下流行或遇經水適來適斷邪氣乘虚而入¶
　血室血為邪迫上入肝經肝受邪則譫語而見鬼復¶
<pb:KR3e0078_WYG_051-25b>¶
　入膻中則血結於胸也何以言之婦人平居水當養¶
　於木血當養於肝方末受孕則下行之以為月水既¶
　姙則中畜之以養胎及既産則上壅之以為乳皆此¶
　血也今邪氣畜血併歸肝經聚於膻中結於乳下故¶
　手觸之則痛非湯劑可及故當刺期門也¶
婦人傷寒發熱經水適來晝日明了夜則譫語如見鬼¶
狀者此為熱入血室無犯胃氣及上二焦必自愈(活人/云小)¶
(柴胡湯和之焦犯胃氣謂/下之犯上二  謂發汗也)¶
<pb:KR3e0078_WYG_051-26a>¶
　衍義云一婦人温病已十二日診其脈六七至而濇¶
　寸稍大尺稍小發寒熱頰赤口乾不了了耳聾問之¶
　病數日經水乃行此屬少陽熱入血室也若治不對¶
　病則必死乃按其證與小柴胡湯服之二日又與小¶
　柴胡湯加桂乾薑一日寒熱遂止又云我臍下急痛¶
　又與抵當丸微利臍下痛痊身漸涼脈漸勻尚不了¶
　了仍復與小柴胡次日又云我但胸中熱燥口鼻乾¶
　又少與調胃承氣湯不得利次日又云心下痛又與¶
<pb:KR3e0078_WYG_051-26b>¶
　大陷胸丸半服利三行次日虚煩不樂時亦有所見¶
　時復狂言雖知其尚有燥屎以其極虚不敢攻之遂¶
　與竹葉湯去其煩熱其夜大便自通至曉兩次中有¶
　燥屎數枚而狂言虚煩盡解但咳嗽唾此肺虚也恐¶
　乗虚而成肺痿遂與小柴胡去人參大棗生薑加乾¶
　薑五味子湯一日咳減二日而病悉愈以上皆用張¶
　仲景方¶
婦人中風七八日續得寒熱發作有時經水適斷者此¶
<pb:KR3e0078_WYG_051-27a>¶
為熱入血室其血必結故如瘧狀發作有時小柴胡湯¶
主之¶
　　　附¶
雲婦人傷寒中風治法與男子無異惟熱入血室姙娠¶
傷寒則不同也宜以四物湯安養胎血佐以汗下之藥¶
治之¶
婦人傷寒中風自汗頭痛項背强發熱惡寒脈浮而緩¶
恐熱入血室故倍加芍藥桂枝加芍藥湯¶
<pb:KR3e0078_WYG_051-27b>¶
　　桂枝(一兩/半)　　赤芍藥(三兩/半)　生薑(切一/兩半)¶
　　甘草(炙一/兩)　　大棗(六枚/擘)¶
　右剉細每服五錢水煎服¶
婦人傷寒脈浮而緊頭痛身熱惡寒無汗發汗後恐熱¶
入血室宜麻黄加生地黄湯¶
　　麻黄(二兩/半)　　桂枝(一兩/半)　　甘草(半兩/炙)¶
　　生地黄(二兩/)　杏仁(二十五枚/去皮尖)¶
　右㕮咀每服五錢水煎服¶
<pb:KR3e0078_WYG_051-28a>¶
活婦人傷寒經脈方來初斷寒熱如瘧狂言見鬼宜用¶
乾薑柴胡湯¶
　　柴胡(四兩/)　　括蔞根　　　桂枝(各一/兩半)¶
　　牡蠣(煅/)　　　乾薑　　　　甘草(炙各/一兩)¶
　右㕮咀每服五錢水一盞半煎至七分去渣温服初¶
　服微煩再服汗出而愈¶
羅小柴胡加地黄湯　治婦人室女傷寒發熱經水適¶
　來適斷晝日明了夜則譫語如見鬼神亦治産後惡¶
<pb:KR3e0078_WYG_051-28b>¶
　露方來忽間斷欲死¶
　　柴胡(一兩二/錢半)　人參　　　　黄芩¶
　　甘草(炙/)　　　半夏(湯洗/七次)　　生地黄(各七/錢)¶
　右為麄末每服五錢生薑三片棗二枚水煎服¶
雲婦人傷寒身熱脈長而弦屬陽明少陽往來寒熱夜¶
躁晝寧如見鬼狀經水適斷熱入血室不實滿者小柴¶
胡加牡丹皮湯主之大實滿者桃仁承氣湯下之¶
小柴胡加牡丹皮湯方¶
<pb:KR3e0078_WYG_051-29a>¶
　　柴胡　　　人參　　　牡丹皮(各二/兩)甘草(炙/)¶
　　生薑(各七/錢半)　半夏(湯洗/六錢)　大棗(三枚/擘)　黄芩(七錢/半)¶
　右剉細每服一兩水煎服¶
婦人傷寒頭痛脈浮醫反下之邪氣乗虚而傳於裏經¶
水閉不行心下結鞕口燥舌乾寒熱往來狂言如見鬼¶
狀脈沈而數者當下之宜小柴胡加芒硝大黄湯主之¶
　　柴胡(二兩/)　半夏(製一/兩半)　黄芩　　　生薑(各七/錢半)¶
　　大黄　　　芒硝(各七/錢)　甘草(炙五/錢半)　大棗(三枚/擘)¶
<pb:KR3e0078_WYG_051-29b>¶
　右剉每服一兩水煎去滓下芒硝再沸温服若脈不¶
　沈數即不可下¶
許辛亥中寓居毗陵學官王仲禮之妹病傷寒發寒熱¶
遇夜則如鬼物所慿六七日忽昏塞涎響如引鋸牙關¶
緊急瞑目不知人疾勢極危召予視之予曰得病之初¶
曾値月經來否其家曰月經方來病作而經遂止一二¶
日發寒熱晝雖靜夜則有鬼祟從昨日涎生不省人事¶
予曰此熱入血室之證也仲景云婦人中風發熱惡寒¶
<pb:KR3e0078_WYG_051-30a>¶
經水適來晝則明了夜則譫語如見鬼狀發作有時此¶
名熱入血室醫者不曉以剛劑與之遂致胸膈不利涎¶
潮上脘喘急息高昏冒不知人事當先化其痰後除其¶
熱予急以一呷散投之兩時頃涎下得睡省人事次授¶
以小柴胡加地黄湯三服而熱除不汗而自解矣¶
雲婦人傷寒表虚自汗身涼四肢拘脈沈而遲太陽標¶
病少陽本病經水適斷桂枝加附子紅花湯¶
　　桂枝(二兩/半)　　芍藥　　　　生薑(各一/兩半)¶
<pb:KR3e0078_WYG_051-30b>¶
　　甘草(炙一/兩)　　附子(炮/)　　　紅花(各五/錢)¶
　右剉細每服一兩水三盞煎服¶
婦人傷寒太陽標病汗解表除邪熱内攻熱入血室經¶
水過多無滿實者甘草芍藥湯¶
　　甘草　　　芍藥　　　生地黄　　川芎(各一/兩)¶
　右㕮咀每服一兩水三盞煎至一盞半去滓入髮灰¶
　五錢調勻温服不止者刺隠白¶
妊娠傷寒呉凡妊娠傷寒六經治例皆同但要安胎為¶
<pb:KR3e0078_WYG_051-31a>¶
主凡藥中有犯胎者則不可用也如藿香正氣散十味¶
芎蘇散參蘇飲小柴胡湯之類有半夏能犯胎如用須¶
去之若痰多嘔逆必用之以半夏麯則可如無沸湯泡¶
七次去皮臍生薑自然汁拌晒乾乃可用也凡川烏附¶
子天雄側子肉桂乾薑大黄芒硝芫花甘遂大㦸蜀漆¶
水蛭䖟蟲桃仁牡丹皮乾漆代赭石瞿麥牛膝等類之¶
物皆動胎之藥凡用必須斟酌仔細而詳之也其餘詳¶
見各條治例不録凡䕶胎之法傷寒熱病熱甚者宜用¶
<pb:KR3e0078_WYG_051-31b>¶
井底泥塗臍二寸乾即又塗之一方以白藥子為末水¶
調塗之一方以伏龍肝末水調塗之可䕶胎也大抵妊¶
娠傷寒合用湯劑必加黄芩白术二味能安胎也或以¶
此二味煎湯與之或為細末白湯調下二三錢亦佳如¶
妊婦素稟弱者藥中四物湯佐之不可缺也且如用小¶
柴胡湯去半夏加白术合四物湯用之可以保胎除熱¶
也其効如神餘皆倣此用之則妙矣¶
潔黄茋解肌湯　治婦人妊娠傷風自汗¶
<pb:KR3e0078_WYG_051-32a>¶
　　人參　　黄茋　　當歸　　川芎¶
　　甘草(炙各/五錢)芍藥(六錢/)加蒼术生地黄亦可¶
　右為麄末每服五錢水煎温服無時¶
海若妊娠傷寒中風表虚自汗頭痛項强身熱惡寒脈¶
浮而弱太陽經病宜表虚六合湯¶
　　四物湯(四兩/)桂枝　　地骨皮(各七/錢)¶
若妊娠傷寒頭痛身熱無汗脈緊太陽經病宜表實六¶
合湯¶
<pb:KR3e0078_WYG_051-32b>¶
　　四物湯(四兩/)麻黄　　細辛(各半/兩)¶
若妊娠傷寒中風濕之氣肢節煩疼脈浮而熱頭痛者¶
太陽標病也宜風濕六合湯¶
　　四物湯(四兩/)防風　　蒼术(製各/七錢)¶
若妊娠傷寒下後過經不愈濕毒發斑如錦紋宜升麻¶
六合湯¶
　　四物湯(四兩/)升麻　　連翹(各七/錢)¶
若妊娠傷寒胸脇滿痛而脈弦少陽證宜柴胡六合湯¶
<pb:KR3e0078_WYG_051-33a>¶
　　四物湯(四兩/)　柴胡　　　　黄芩(各七/錢)¶
若妊娠傷寒大便硬小便赤氣滿而脈沈數陽明太陽¶
本病也急下之宜大黄六合湯¶
　　四物湯(四兩/)　大黄(五錢/)　　桃仁(去皮尖䴸/炒十枚)¶
若妊娠傷寒汗下後咳嗽不止者宜人參六合湯¶
　　四物湯(四兩/)　人參　　　　五味子(各五/錢)¶
若妊娠傷寒後虚痞脹滿者陽明本虚宜厚朴六合湯¶
　　四物湯(四兩/)　厚朴　　　　枳實(䴸炒各/五錢)¶
<pb:KR3e0078_WYG_051-33b>¶
若妊娠傷寒汗下後不得眠者宜梔子六合湯¶
　　四物湯(四兩/)　梔子　　　　黄芩(各五/錢)¶
若妊娠傷寒大渴蒸蒸而煩脈長而大者宜石膏六合¶
湯¶
　　四物湯(四兩/)　石膏　　　　知母(各五/錢)¶
若妊娠傷寒小便不利太陽本病宜茯苓六合湯¶
　　四物湯(四兩/)　茯苓　　　　澤瀉(各五/錢)¶
若妊娠傷寒太陽本病小便赤如血者宜琥珀六合湯¶
<pb:KR3e0078_WYG_051-34a>¶
　　四物湯(四兩/)　琥珀　　　　茯苓(各五/錢)¶
若妊娠傷寒汗下後血漏不止胎氣損動者宜膠艾六¶
合湯¶
　　四物湯(四兩/)阿膠　艾(各五錢一方加甘草同上/一方加甘草乾薑黄茋)¶
若妊娠傷寒四肢拘急身涼微汗腹中痛脈沈而遲少¶
隂病也宜附子六合湯¶
　　四物湯(四兩/)　附子(炮去/皮臍)　　桂(各五/錢)¶
若妊娠傷寒畜血證不宜墮胎藥下之宜四物大黄湯¶
<pb:KR3e0078_WYG_051-34b>¶
主之¶
　　四物湯(四兩/)　生地黄　　　大黄(酒浸各/五錢)¶
婦人妊娠或畜血抵當桃仁勿妄施要教子母俱無損¶
大黄四物對分之¶
丹施孺人傷風未解兩足下脛冷嗽多不吐痰頭眩蓋¶
其性急又當臨月¶
　　黄芩(半錢/)陳皮　白术(各一/錢)蘇梗(三分/)木通¶
　　枳殻(炒各/五分)麻黄(三/分)甘草(炙二/分)桔梗　　蒼术(各半/錢)¶
<pb:KR3e0078_WYG_051-35a>¶
　右水煎服無時¶
雲婦人有孕傷寒脈浮頭重腹中切痛宜桂枝芍藥當¶
歸湯¶
　　桂枝　　　　芍藥　　　　當歸(各一/兩)¶
　右剉細每服一兩水煎¶
婦人妊娠傷寒自利腹中痛食飲不下脈沈者太隂病¶
也宜芍藥湯¶
　　芍藥　　　白术　　　甘草　　　茯苓(各一/兩)¶
<pb:KR3e0078_WYG_051-35b>¶
　右如前修服¶
活治妊娠傷寒安胎宜阿膠散¶
　　人參　白茯苓　阿膠(炒/)桑寄生　白术(各等/分)¶
　右搗羅為細末糯米飲調下二錢日二服¶
治妊娠傷寒安胎宜白术散¶
　　白术　　　　黄芩(新瓦上炒/香各等分)¶
　右為末每服三錢水一鍾生薑三片大棗一枚擘破¶
　同煎至七分去滓温服但覺頭痛發熱便可服二三¶
<pb:KR3e0078_WYG_051-36a>¶
　服即瘥惟四肢厥冷隂證見者未可服¶
治妊娠傷寒憎寒發熱當發其汗宜蔥白湯¶
　　蔥白(十/莖)　　　生薑(二兩/切)¶
　右剉水二盞煎至一盞連服取汗¶
海蔥白一物湯用蔥白二把以水一升熟煮取汁令食¶
　盡亦主安胎若胎損須臾即出¶
紫蘇散　治胎氣不和揍上心腹脹滿疼痛謂之子懸¶
　能安活胎亦下損胎又治傷寒頭疼發熱遍身疼痛¶
<pb:KR3e0078_WYG_051-36b>¶
　　紫蘇葉　　當歸(各一/兩)人參　　　甘草(炙各/半兩)¶
　　大腹皮　　川芎　　白芍藥　　陳皮(去白各/一兩)¶
　每服八錢水一鍾半生薑五片蔥白三莖連須煎至¶
　一鍾去滓食前熱服若心腹甚痛者加木香𤣥胡索¶
　研同煎服¶
芎蘇散　治妊婦傷寒頭痛憎寒壯熱身痛項强¶
　　紫蘇葉　　川芎　　白芍藥　　白术¶
　　陳皮　　　乾葛　　甘草　　　麥門冬(各等/分)¶
<pb:KR3e0078_WYG_051-37a>¶
　剉散每服四錢薑四片蔥白三莖煎熱服¶
治婦人傷寒妊娠服藥例　若發熱惡寒不離桂枝芍¶
藥　若往來寒熱不離柴胡前胡　若大渴者不離知¶
母石膏五味子麥門冬　若大便泄者不離桂附乾薑¶
白术　若大便燥結者不離大黄黄芩　若月經適來¶
適斷者不離小柴胡　若胎不安者不離人參阿膠白¶
术黄芩　若發汗者不離煎䜴生薑麻黄旋覆　若頭¶
痛者不離石膏山梔前胡　若傷暑頭痛者不離柴胡¶
<pb:KR3e0078_WYG_051-37b>¶
甘草石膏　若滿悶者不離枳實陳皮　若胎氣不安¶
者不離黄芩麥門冬人參　若斑發黑者不離黄芩梔¶
子升麻¶
大治妊娠時氣身大熱令子不落䕶胎方¶
　伏龍肝研為極細末調塗臍下三寸乾即易瘥即止¶
又方　井水泥塗乾即易之(二方出本/事有効)¶
又方　浮萍　藍根　朴硝　蛤粉　大黄(微/炒)¶
　右為末調傅臍上安胎解熱極妙¶
<pb:KR3e0078_WYG_051-38a>¶
又方　白藥子為末水調傅腹上¶
治妊娠霍亂二方(附少隂/吐利門)¶
治妊娠發斑變為黑色宜梔子大青湯¶
　　黄芩　升麻　梔子仁(各二/兩)大青　杏仁(各半/兩)¶
　右㕮咀每服五錢水一盞半細切蔥白三寸煎至一¶
　盞去滓温服¶
產後傷寒呉新産後患傷寒不可輕易發汗蓋有産時¶
傷力發熱去血過多發熱惡露不去發熱三日蒸乳發¶
<pb:KR3e0078_WYG_051-38b>¶
熱或有早起動勞飲食停滯一皆發熱狀類傷寒要在¶
仔細詳辨切不可輒便發汗大抵産後大血空虚若汗¶
之則變筋惕肉瞤或鬱冒昏迷而不省或風搐搦而不¶
定或大便秘澀而難去其害非輕切宜精審凡有發熱¶
且與四物湯以川芎當歸為君最多白芍藥須炒過酒¶
蒸熟地黄佐之如發熱加軟苗柴胡人參乾薑主之最¶
効蓋乾薑之辛熱能引血藥入血分氣藥入氣分也且¶
能去惡養新有陽生隂長之道以熱治熱深合内經之¶
<pb:KR3e0078_WYG_051-39a>¶
㫖予嘗用之取効如神故録以勸之如有惡露未盡者¶
益母丸黑神散必兼用之若胃虚食少者必加白术茯¶
苓有痰嘔逆者必加陳皮半夏其餘六經各條治例皆¶
同但藥中必加四物湯為主乃養血務本之要也　産¶
後中風數十日不解頭微痛惡寒時時有熱心下悶乾¶
嘔汗出雖多陽旦證耳可與陽旦湯(即桂枝湯方/見太陽病)¶
産後中風發熱面赤喘而頭痛竹葉湯主之¶
　　竹葉(一/把)　　葛根(三/兩)　　防風　　　桔梗¶
<pb:KR3e0078_WYG_051-39b>¶
　　桂枝　　　人參　　　甘草(炙各/一兩)¶
　右㕮咀每服五錢棗一枚薑五片水一盞半煎一盞¶
　去滓服温覆使汗出若頭項强用大附子半錢煎藥¶
　揚去沫嘔者加半夏一錢¶
丹産後發熱惡寒皆屬血氣虚左手脈不足補血右手¶
脈不足補氣凡惡寒發熱又腹痛當去惡血惡寒發熱¶
乳汁不通及膨者無子當消用麥芽二兩炒研細清湯¶
作四服調下有子當下用木通通草猪蹄汁調煎服¶
<pb:KR3e0078_WYG_051-40a>¶
産後纔見身熱不可發表并一切苦寒藥必用乾薑治¶
之大發其熱輕則用茯苓淡滲其熱¶
大凡産後發熱頭痛身疼不可便作感冒治之此等多¶
是血虚或敗血作梗宜以平和之劑與服必效如玉露¶
散或四物加北柴胡等分煎服若便以小柴胡湯及竹¶
葉石膏湯之類竟不救者多矣¶
玉露散　治産後乳脈不行身體壯熱疼痛頭目昏痛¶
　大便澁滯悉治之涼膈壓熱下乳¶
<pb:KR3e0078_WYG_051-40b>¶
　　人參　　　茯苓　　　甘草(各半/兩)　苦梗(炒/)¶
　　川芎　　　白芷　　　當歸(二錢/半)　芍藥(七錢/半)¶
　右㕮咀每服五錢水一盞煎至七分温服如煩熱甚¶
　大便秘者加大黄二錢半¶
　　　小兒傷寒¶
潔傷寒表裏攻發　有表證惡風惡寒者當發表(海藏/云惡)¶
(風者白术散惡/寒者神术湯)　如氣盛能食不大便無表證者可攻¶
裏　春主温屬木身温當發汗(海藏云/神术湯)　夏主長屬火¶
<pb:KR3e0078_WYG_051-41a>¶
身熱而煩躁合大發散(海藏云神术/加黄茋湯)　長夏主化屬土¶
及居四季同當調其飲食(海藏云四/君子湯)　秋主收屬金身¶
涼内温合微下(海藏云通膈/丸金花丸)　冬主藏屬水身熱而惡¶
寒是熱在外而寒在内身寒而惡熱是熱在内而寒在¶
外(海藏云熱在内者調胃承/氣湯寒在内者調中湯丸)¶
潔凡傷寒宜依四時隂陽升降逆順剛柔而施治法氣¶
升浮則順發之收藏則下之　有汗發熱惡風脈浮緩¶
者風傷衛桂枝湯　無汗發熱惡寒不當風而自憎寒¶
<pb:KR3e0078_WYG_051-41b>¶
脈浮緊者寒傷榮麻黄湯　有汗發熱惡風脈浮緊無¶
汗發熱惡寒脈浮緩謂之榮衛俱傷青龍桂枝麻黄各¶
半湯　無汗發熱不惡風寒脈沈洪者可下之更詳認¶
其厥與不厥量寒熱淺深而治之　有汗四肢厥脈沈¶
微者名隂厥四逆湯　無汗四肢厥脈沈微者名陽厥¶
大承氣湯加膩粉　如四肢不厥身熱内外皆陽不動¶
三焦宜涼藥三五服下之　黄芩甘草湯　黄芩白术¶
湯　黄芩蒼术湯　黄芩梔子湯　連翹飲子　小柴¶
<pb:KR3e0078_WYG_051-42a>¶
胡湯　八正散　涼膈散　白虎湯　五黄散　此上¶
中下三焦藥宜選用之　中暑脈虚背惡寒自汗而渴¶
者白虎湯身涼脈緊熱在内者急下之口燥咽乾不大¶
便是也　無汗身大熱者可發汗升麻湯大青膏天麻¶
膏　有汗身大熱者桂枝湯惺惺散解肌湯小柴胡湯¶
白术防風湯可選用之　發汗者量四時暄暑燥濕風¶
寒各宜春涼夏寒秋温冬熱而發之¶
錢傷風貪睡口中氣熱呵欠煩悶當發散與大青膏表¶
<pb:KR3e0078_WYG_051-42b>¶
證也(潔古補遺云小兒外感於風寒拘急呵欠煩悶皮/毛澁口中氣熱者當發散秋冬用温熱藥春夏用)¶
(涼寒/藥)¶
大青膏方¶
　　天麻　青黛(研各/一錢)白附子(生一/錢半)蝎尾(去毒生/半錢)¶
　　硃砂(研/)天竺黄(研/)麝香(各一/字匕)烏稍蛇肉(酒浸焙乾/取末半兩)¶
　右同研細生蜜和成膏每服半皁子或一皁子大月¶
　中兒粳米大同牛黄膏薄荷水化一處服之五嵗以¶
　上同甘露散服¶
<pb:KR3e0078_WYG_051-43a>¶
雄黄膏　治傷風温壯熱引飲¶
　　雄黄(小棗大研蘿蔔根水/并醋一大盞煮盡)甘草末　川甜稍(各三/錢)¶
　　寒水石(研細五/錢匕)　　　　腦子(一錢/匕)硃砂(五分/)¶
　右研勻煉蜜成膏薄荷湯化下半皁子大¶
　右前大青膏發散貪睡口氣熱呵欠煩悶表證者蓋¶
　為三歲以下小兒未能言者設也¶
活尋常風壅發熱鼻涕痰嗽煩渴惺惺散主之¶
惺惺散　治小兒風熱及傷寒時氣或瘡疹發熱¶
<pb:KR3e0078_WYG_051-43b>¶
　　桔梗　　　細辛　　　人參　　　白术¶
　　甘草　　　括蔞根　　白茯苓　　川芎(各等/分)¶
　右為末每服二錢薑二片薄荷二葉煎服三嵗以下¶
　作四五服凡小兒不問傷風傷寒風熱與此即愈¶
海傷寒時氣風熱痰壅咳嗽及氣不和者四君子加細¶
辛瓜蔞桔梗各一分生薑薄荷煎或加防風川芎各一¶
分内有寒及遇天寒欲發散者則去瓜蔞加桔梗多虚¶
汗夜啼者加麥門冬　傷風身熱頭痛氣促者四君子¶
<pb:KR3e0078_WYG_051-44a>¶
加川芎防風等分細辛羌活減半同煎¶
活咽喉不利痰實咳嗽鼠粘子湯¶
雲人參羌活散　治小兒寒邪及瘟氣時疫瘡疹頭痛¶
　體疼壯熱多眠不語潮熱煩渴痰實咳嗽¶
　　羌活　　獨活　　　柴胡　　　人參¶
　　芎藭　　枳殻(炒/)　　甘草(炙/)　白茯苓(去皮各/二兩)¶
　　前胡　　桔梗　　　天麻(酒浸/炒)地骨皮(各半/兩)¶
　右為散每服二錢水一盞入薄荷少許同煎去渣温¶
<pb:KR3e0078_WYG_051-44b>¶
　服不拘時候¶
七寶散　治時氣頭昏體熱小兒同乳母服大人亦可¶
　　紫蘇葉　　香附(炒各/三兩)　陳皮　　　甘草(炙/)¶
　　桔梗　　　白芷　　　川芎(各一/兩)¶
　右㕮咀薑棗煎服¶
海麻黄黄芩湯　治小兒傷寒無汗頭痛身熱惡寒¶
　　麻黄　赤芍藥　黄芩(各半/兩)甘草(炙/)桂枝(各二/錢半)¶
　右為麄末水煎服¶
<pb:KR3e0078_WYG_051-45a>¶
升麻黄芩湯　治傷風有汗頭疼發熱惡風¶
　　升麻　葛根　黄芩　芍藥(各五/錢半)甘草(一錢/半)¶
　右㕮咀每服二錢水煎温服¶
　右惺惺散等藥發散頭痛發熱惡風寒表證者蓋為¶
　三嵗以上小兒能言者設也能言故頭疼惡風寒可¶
　問而知也前五方通治有汗無汗惡風惡寒第五方¶
　治無汗惡寒第六方治有汗惡風¶
錢與大青膏不解散有下證當下大黄丸主之大熱飲¶
<pb:KR3e0078_WYG_051-45b>¶
水不止而善食者可微下餘不可下也(此裏證也潔古/補遺云大熱飲)¶
(水能食不大便用大黄丸作散子與服之如清便自/調慎不可妄下恐外熱逐於内而變結胸危證多矣)¶
大黄丸　治風熱裏實口中氣熱大小便秘赤飲水不¶
　止有下證者宜服之¶
　　川芎(半/兩)　黑牽牛(半兩半生/半熟炒)大黄(酒蒸/一兩)甘草(炙二/錢半)¶
　右為細末稀糊和丸麻子大二歲每服十丸温蜜水¶
　下乳後服以溏利為度未利加丸數¶
活頭額痛身體發熱大便黄赤腹中有熱四順散連翹¶
<pb:KR3e0078_WYG_051-46a>¶
飲三黄丸主之(三方並見幼科/凖繩痘疹門)　身體潮熱頭目昏痛¶
心神煩躁小便赤大便秘此熱劇也洗心散調胃承氣¶
湯主之(洗心散/見痘門)¶
頭額身體温熱大便白而酸臭者胃中有食積雙聖丸¶
主之(方見幼科/食癖門)¶
潔如身表無大熱而小便不利是有濕熱結膀胱仍用¶
勝濕藥白术白茯苓之類利小便則其熱自退¶
雲小兒傷寒煩熱小便赤澁大便褐色面赤熱者導赤¶
<pb:KR3e0078_WYG_051-46b>¶
散¶
錢傷風兼藏兼心則驚悸兼肺則悶亂喘息哽氣長出¶
氣嗽兼腎則畏明各隨補母藏虚見故也¶
傷風手足冷脾藏怯也當先和脾後發散和脾益黄散¶
發散大青膏主之(此治隂厥有汗脈沈微者若陽厥無/汗脈沈滑者不宜此法宜大承氣湯)¶
(而加/膩粉)¶
傷風自利脾藏虚怯也當補脾後發散補脾益黄散發¶
散大青膏主之未瘥調中丸主之有下證大黄丸下之¶
<pb:KR3e0078_WYG_051-47a>¶
後服温驚丸¶
傷風腹脹脾藏虚也當補肺必不喘後發散仍補脾也¶
去脹塌氣丸主之發散大青膏主之¶
傷風吐瀉(治見幼科凖繩吐瀉門瀉用益/黄散白术散發散用大青膏)¶
湯治夾驚傷寒熱極生風薄荷散¶
　　薄荷葉(半/兩)羌活　全蝎　麻黄(去根/節)甘草(各一錢/二分半)¶
　　天竺黄　僵𧖟　白附子(炮各二/錢半)¶
　為細末每服一錢水半盞煎至三分加竹𤁋少許妙¶
<pb:KR3e0078_WYG_051-47b>¶
雲小兒表傷寒則皮膚閉而為熱盛即生風欲為驚搐¶
血氣未實不能勝邪故發搐也大小便依度口中氣熱¶
當發之宜大青膏¶
肺盛復有風冷則胸滿短氣氣急喘嗽上氣當先散肺¶
後發散風冷散肺瀉白散散風大青膏主之若止傷寒¶
則不胸滿¶
腎虚則畏明宜補腎地黄丸(有表者間用地/黄膏發散之)¶
傷風下後虚熱以藥下之太過胃中虚熱飲水無力當¶
<pb:KR3e0078_WYG_051-48a>¶
生胃中津液多服白术散　小兒結熱於内口乾而渴¶
身黄體重者宜白术散¶
湯傷寒發渴宜白虎湯¶
潔大熱飲水能食不大便用大黄丸作散服之¶
　右三方白术散治虚渴為下後而食少胃虚者設也¶
　白虎湯大黄丸治實渴為末經下而能食不大便者¶
　設也¶
潔傷寒咳𠻳吐清水哽氣長出氣是肺之不足也合用¶
<pb:KR3e0078_WYG_051-48b>¶
阿膠散面白如枯骨者死不治　身熱咳嗽吐痰者當¶
用褊銀丸(方見幼科/欬嗽門)¶
　右二方治咳嗽阿膠散治虚嗽為哽氣長出氣者設¶
　也褊銀丸治實嗽為痰盛喘滿者設也若有表證惡¶
　風寒而嗽者當用惺惺散加減四君子湯鼠粘子湯¶
　之類是也¶
隂厥陽厥(闕/)¶
潔身大熱吐逆不止者茯苓半夏湯(即小半夏加茯/苓湯方見嘔門)¶
<pb:KR3e0078_WYG_051-49a>¶
湯傷寒嘔者枳殻半夏湯¶
　　枳殻　　　　半夏(各半/兩)¶
　右水一碗薑十片煎至半碗十嵗以下作五服¶
藿香正氣散　治傷寒發嘔¶
　　藿香葉　　　厚朴(製/)　　　半夏(製/)¶
　　甘草　　　　陳皮　　　　蒼术(米泔浸/各等分)¶
　右㕮咀每服二錢水半盞薑三片棗一枚煎至二分¶
　去渣温服¶
<pb:KR3e0078_WYG_051-49b>¶
潔大吐者當下之白餠子珍珠丸消積丸(三方俱見幼/科食癖門)¶
　潮熱有時胸滿短氣嘔吐者桃枝丸(方見幼科/積熱門)¶
　右七方治傷寒嘔吐前二方治痰飲而吐中一方治¶
　有表而吐後四方治有裏而吐其桃枝丸治裏熱而¶
　吐餘二方治表寒而吐也¶
湯傷寒自汗當補虚和隂陽小建中湯減桂加黄茋人¶
參地黄¶
　　黄茋(一/兩)白芍藥(三/兩)甘草　人參　熟地黄(各半/兩)¶
<pb:KR3e0078_WYG_051-50a>¶
　右㕮咀每二錢水半盞煎至三分去渣服¶
小兒傷寒形證　頭痛　體痛　鼻塞或流涕　喉内¶
喘息　兩手脈洪數　頰赤眼澁　身上寒毛起　口¶
鼻出水　眼赤黄　口乾澁　咳嗽　山根青色　噴¶
𡁲¶
活頭目疼痛而畏人惡寒者此傷寒證也¶
雲設令小兒卒暴身壯熱惡寒四肢冷或耳凥冷鼻氣¶
熱為斑疹也與傷寒表證相似此胎氣始發自内之外¶
<pb:KR3e0078_WYG_051-50b>¶
若與傷寒表證同治者誤也當作斑疹治之¶
呉小兒傷寒六經治例皆同但有胎熱驚熱血熱客熱¶
寒熱潮熱痰熱食熱變蒸發熱痘疹發熱傷風發熱一¶
皆發作狀似傷寒要在明辨之爾况肌體嫩弱血氣未¶
定脈法不同藥劑輕小之别故畧其節要另開列於左¶
以便覽焉　凡小兒察面色為先要宜詳察色要畧也¶
凡小兒視虎口脈紋者以男左女右手食指第一節為¶
初關二節為中關三節為末關即寅夘辰三位也凡脈¶
<pb:KR3e0078_WYG_051-51a>¶
紋見初關者輕中關者重末闗者病危也以紫脈為驚¶
熱紅脈為傷寒為熱白主疳熱少血青主驚主風主寒¶
主腹中痛主搐搦黄主傷乳食脾虚黑主冷氣主中惡¶
主病沈困也凡紫赤青黑脈紋直透末關者死¶
凡小兒四五嵗以一指按其三部脈六七歲以二指按¶
切三部脈十歲以上當密排三指而切之宜詳脈訣要¶
畧也脈經曰四五嵗以上者呼吸七八至細數者吉九¶
至為熱十至為困五至為寒四至困也十歲左右者五¶
<pb:KR3e0078_WYG_051-51b>¶
六至為平也　凡胎熱驚熱客熱血熱痰熱寒熱潮熱¶
等治法並見幼科凖繩宜詳玩之兹不具録　凡食熱¶
傷乳者則吐哯妳瓣不消口中醋氣傷食則心下滿鞕¶
噯氣作酸惡食右手氣口脈盛手心熱手背不熱則肚¶
背先熱以此别之　凡治傷食發熱必以六君子湯為¶
主或加神麯麥芽棠毬子砂仁香附之類如内實者加¶
枳實青皮熱不解者加軟苗柴胡炒黄連或黄芩之類¶
以解如無熱宜服香砂保和丸　凡變蒸發熱者以長¶
<pb:KR3e0078_WYG_051-52a>¶
氣血也夫變者氣上蒸者體熱也輕者發熱虚驚耳冷¶
微汗唇中有白泡如珠子是也三日而愈重者寒熱脈¶
亂腹疼啼呌不食凡乳食輒吐哯五日愈也　凡傷風¶
發熱則貪睡脾澁呵欠頓悶鼻塞噴𡁲或鼻流清涕口¶
中氣熱或咳嗽聲重或自汗怕風也宜人參羌活散加¶
減主之其餘治例宜傷風表證例也要在詳辨治之爾¶
　凡傷寒則怕寒拘急發熱翕翕然在表晝夜不止直¶
待汗出方解錢氏曰男子則面黄體重女子則面赤喘¶
<pb:KR3e0078_WYG_051-52b>¶
急憎寒口中氣熱呵欠頓悶項急也大抵傷寒則手背¶
熱手心不熱左手人迎脈緊盛也其餘六經為病詳見¶
六經發熱例同但藥劑宜輕小也亦有失驚失食傷寒¶
要在審辨而已¶
凡痘疹發熱錢氏曰腮赤多躁噴𡁲眼澁呵欠頓悶時¶
發驚悸身重發熱耳尖鼻尖手足稍冷也或乍涼乍熱¶
睡中驚惕起卧不安者乃其候也切不可認作傷寒輒¶
用發汗或重被葢覆取汗則大誤矣須仔細辨之　凡¶
<pb:KR3e0078_WYG_051-53a>¶
壯熱痘疹欲出未出者宜用升麻葛根湯主之胃弱食¶
少者必加人參白术白茯苓主之若欲透斑更加紫草¶
茸為妙丹溪言但見紅㸃便忌葛根慮恐發得表虚瘡¶
出爛漫也錢氏治斑瘡未透者以四君子湯加糯米煎¶
先助胃氣也一方更加升麻紫草茸以透斑出凡痘瘡¶
三日至足謂之出齊若小大不等根窠紅活者不必服¶
藥至五日當灌漿若漿來肥滿光澤者不必服藥若五¶
六日漿不來便當救之以人參黄茋當歸三味為君佐¶
<pb:KR3e0078_WYG_051-53b>¶
以白术陳皮白芷川芎白芍藥防風炙甘草之類必須¶
加肉桂三分或五分能引藥入血分化膿為妙若氣逆¶
滿悶出不快者少加木香二三分主之如惡心嘔逆不¶
食者須加丁香三粒以透胃氣升發痘毒外出然此皆¶
秘傳之法用之屢驗者也若有痒塌寒戰咬牙手足冷¶
或嘔或喘或大便下利者此表裏之氣俱虚也宜加肉¶
豆蔲訶子各五分熟附子二分或五分主之或十宣内¶
托散加此三味亦佳凡欲靨未靨頭温足冷或瀉渴或¶
<pb:KR3e0078_WYG_051-54a>¶
氣促四肢冷悶亂不寧卧則哽氣寒戰咬牙無熱證者¶
宜陳氏十二味異功散主之凡青乾紫陷有熱者不可¶
用此宜八珍湯加黄茋升麻紫草茸生地黄之類主之¶
其餘詳見幼科凖繩痘疹門宜詳玩而用焉一方治痘¶
瘡未透漿不至者以烏骨白雄雞冠上取血和白酒漿¶
温與之最効凡有痒塌抓損宜房中常燒乳香尤妙宜¶
多用茋歸等湯大抵痘瘡變黑或青乾或紫陷漿不來¶
昏沈汗出不止煩燥熱渴腹脹啼哭聲嗄大小便不通¶
<pb:KR3e0078_WYG_051-54b>¶
者皆難救也凡瘡外黑裏赤者重外白裏黑者極重瘡¶
端裏黑㸃如針孔者難治惟裏外肥紅者最吉若一發¶
並出及一發如針頭密者皆難治也要在詳辨而已¶
　　　温病¶
田春曰温病　未滿三日先用惺惺散二服後四五日¶
不解煩渴嘔用白术散如自汗口燥用製白虎湯至六¶
七日大便燥結用四順飲子下心腹大實大滿牛黄通¶
膈丸下初覺之時疑是瘡疹只用葛根升麻湯解肌¶
<pb:KR3e0078_WYG_051-55a>¶
　¶
　¶
　¶
　¶
　¶
　¶
　¶
　¶
<pb:KR3e0078_WYG_051-55b>¶
　¶
　¶
　¶
　¶
　¶
　¶
　¶
　證治凖繩卷五十一¶
