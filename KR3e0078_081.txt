# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.836326
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷八十一
<pb:KR3e0078_WYG_081-1a>¶
欽定四庫全書¶
　證治凖繩卷八十一¶
　　　　　　　　　　　　明　王肯堂　撰¶
　外科¶
　　心臟門¶
　　　痘瘡&KR1140;源¶
錢氏曰夫胎在腹中月至六七則已成形食母腹之穢¶
液入兒五臟食至十月即穢液滿胃至生時兒口中猶¶
<pb:KR3e0078_WYG_081-1b>¶
有不潔産母以手拭淨則無疾病俗以黄連汞粉下其¶
臍糞之穢此亦母之不潔餘氣入兒臟中本先因㣲寒¶
又遇風寒邪氣相搏而成痘疹也未出欲作之時熱動¶
五臟則五臟之證先見初欲病時先呵欠頓悶驚悸乍¶
凉乍熱手足冷面腮頰赤燥咳𠻳噴嚏此五臟證俱見¶
也呵欠頓悶者肝也時發驚悸者心也乍凉乍熱手足¶
冷者脾也面赤腮頰赤咳嗽噴嚏者肺也惟腎無候以¶
在肺下不能食穢故也凡瘡疹乃五臟毒若出歸一證¶
<pb:KR3e0078_WYG_081-2a>¶
肝水疱肺膿疱心為癍脾為疹腎雖無證其候惡者瘡¶
變倒靨而黒䧟則歸腎也此由不慎風冷而不能食内¶
虛所致也　東垣曰癍疹始出之證必先見面燥顋赤¶
目胞亦赤呵欠頓悶乍熱乍凉咳嗽噴嚏足稍冷多睡¶
睡驚竝瘡疹之證或生膿泡大癍或生小紅癍或生□¶
疹此三等不同何故俱顯上證而後乃出盖已上諸證¶
太陽寒水起於右腎之下煎熬左腎足太陽膀胱寒水¶
夾脊逆流上頭下額逆手太陽丙火不得𫝊道逆於面¶
<pb:KR3e0078_WYG_081-2b>¶
上故顯是證盖壬癸寒水尅丙丁熱火故也諸癍證皆¶
從寒水逆流而出也醫者當知此理乃敢用藥夫胞者¶
一名赤宫一名丹田一名命門男子藏精施化婦人繫¶
胞有孕俱為生化之源非五行也非水亦非火此天地¶
之異名也象坤土之生萬物也夫人之始生也血海始¶
浄一日二日精勝其血則為男子三日四日五日血脈¶
已旺精不勝血則為女子乃二物相搏長育人生之謂¶
也又謂之精其子在母腹十月之間隨母呼吸呼吸者¶
<pb:KR3e0078_WYG_081-3a>¶
陽氣也而生動作滋益精氣神饑渴皆隨母血兒隨日¶
長筋骨皮肉血脈形氣俱足十月降生口中尚有惡血¶
啼聲一發隨吸而下此惡血復歸命門胞中僻於一隅¶
隱伏而不發直至兒因内傷乳食濕熱之氣下䧟合於¶
腎中二火交攻榮氣不從逆於肉理惡血乃發諸癍疹¶
皆出於腎水其瘍後聚肉理歸於陽明故三番癍始顯¶
之證皆足太陽壬膀胱尅丙小腸其始出皆見於面終¶
歸於陽明肉理熱化為膿者也二火熾盛反勝寒水遍¶
<pb:KR3e0078_WYG_081-3b>¶
身俱出此皆從足太陽𫝊變中來也　萬氏曰痘疹之¶
原有論穢毒者有論淫火者有論時行正病者靡有定¶
論將謂穢毒淫火耶則一嵗之中大而郡縣小而村落¶
病者相似而死相繼未必人人若此之甚也將謂時行¶
正病耶何以自少至老但作一度厥後再無𫝊染也盖¶
父母於子一體而分精血之毒已畜於陽施隂化之始¶
固不待誕生之頃嚥其血而後有此證也况男子惜其¶
氣以養其精女子耗其氣以養其血茍失所養即貽他¶
<pb:KR3e0078_WYG_081-4a>¶
日之患子之受於父母者雖殊其為毒則一也豈有男¶
子淫火起於氣為陽毒而易治女子淫火起於血為陰¶
毒而難治之理邪至於天行正病亦有其時但觀夫年¶
之所加及有四時不正之氣即知有是正病也然則待¶
時而發者胎毒也或速而危或徐而持或暴而死者氣¶
之㣲甚所使也發則其毒洩矣所以終身但作一度後¶
有其氣不復𫝊染焉但痘為胎毒昭昭矣其間或疎而¶
輕或宻而重或重變輕或輕變重變化叵測是又有説¶
<pb:KR3e0078_WYG_081-4b>¶
也疎而輕者始終如一宻而重者變怪百出或因父母¶
相𫝊而然或因疫癘相染而然或因鬼疰相著而然杳¶
㝠恍惚出於聞見思慮之所不及此與知者道之癡人¶
前不必説夢也何者盖痘疹之毒父母原自有之雖常¶
作過一畨而臟腑經絡皮毛肌肉骨髓之間餘毒猶有¶
存者一但分形化氣注之於子其毒亦隨之洩矣所以¶
子之瘡瘢多肖親也加之調攝失宜放恣無忌其毒益¶
甚瘡痘之候沉困危篤者未必非父母之所致也凡子¶
<pb:KR3e0078_WYG_081-5a>¶
之侏儒跛躄必肖於親况痘疹之毒乎且人受天地之¶
氣以生天地之氣變人之氣亦變或遇遷正失守淫勝¶
鬱復之紀徳令乖常𤯝菑迭見自然厲氣𫝊染證候相¶
似所以輕則俱輕重則俱重若有主之者是則疫癘之¶
所為也故人之癘疾而死者精靈不散逰魂徃來隨氣¶
而行常以其氣疰於平人而為之疾如瘵癩之𫝊染然¶
形質龎厚福澤悠逺者不能相及苟體虛福薄之人陰¶
陽舛亂之嵗則膏肓之豎臺駘之祟互相染著反復變¶
<pb:KR3e0078_WYG_081-5b>¶
化術不能禁工不能治也此非鬼疰之害乎夫治此三¶
者當奈何曰必為之豫解其毒平其氣遷其處庶乎可¶
免矣　按痘疹之發顯是天行時氣廛市村落互相𫝊¶
染輕則俱輕重則俱重雖有異於衆者十之一二而已¶
豈可概謂胎毒哉然疫癘終身不染者比比皆是而痘¶
疹無一人得免疫癘一染之後不能保其不再染而痘¶
瘡一發不再發則胎毒之説又何可盡廢乎至謂淫火¶
穢血古亦有之而何獨無痘疹之患欲以破胎毒之説¶
<pb:KR3e0078_WYG_081-6a>¶
則又不然天下之無而忽有者多矣草有名虞美人者¶
虞美人項王寵姬也為項王死世哀之為之歌對草倚¶
聲悽慟而草輒揺草無情識也方其未有楚則寵姬亦¶
無况有草耶一切衆生自妄顛倒而成三界如之又何¶
疑乎痘疹¶
　　　預防¶
萬痘瘡之病皆由父母胎毒畜於命門之中命門者右¶
腎相火也為人身生化之本故毒藏焉如遇冬令温和¶
<pb:KR3e0078_WYG_081-6b>¶
陽氣暴洩人則感之觸動相火至春夏生長之時其毒¶
乃發𫝊染相似是謂天行疫癘也未出痘疹者但覺冬¶
温即當預防宜服解毒之藥如辰砂散三豆湯代天宣¶
化丸皆可用也頻頻與之使瘡疹之毒輕減自然易出¶
易收無䧟伏鬱遏留連之患其辰砂散三豆湯代天宣¶
化丸以解時行疫癘之毒則可或因父母精血不足者¶
或其人素有他疾者或發熱之時别藏形證發見者竝¶
宜兼而治之不可徒恃解毒而竟忘其本也如脾胃素¶
<pb:KR3e0078_WYG_081-7a>¶
弱者宜以養脾為重解毒次之養脾丸服三之二解毒¶
三之一如因父母奉養過厚精血畜毒素多胎病者宜¶
二毒併觧以遡源解毒湯代天宣化丸相間服之　丹¶
溪云痘疹初出時或未出時見時人有患者預服此藥¶
多者令少重者令輕以絲𤓰近蒂三寸連皮子燒灰存¶
性為末沙糖拌勻乾喫入硃砂末更妙¶
三豆湯¶
　　赤小豆　黒大豆　菉豆(各一/升生)小甘草(三两/生剉)¶
<pb:KR3e0078_WYG_081-7b>¶
　右以三豆淘浄同甘草用雪水八升(如無用長/流水代之)煮豆¶
　熟為度去甘草將豆晒乾又入汁再浸再晒汁盡為¶
　度逐日取豆水煮任意食之¶
代天宣化丸(即黄氏五瘟/丹加減也)¶
　　人中黄(属土甲巳/年為君)黄芩(属金乙庚/年為君)黄栢(属水丙辛/年為君)¶
　　梔子仁(属木丁壬/年為君)黄連(属火戊癸/年為君)苦参(佐/)¶
　　荆芥穂(佐/)防風(去蘆/佐)連翹(酒洗/佐)山豆根(佐/)¶
　　牛蒡子(酒淘/炒佐)紫蘇葉(佐/)¶
<pb:KR3e0078_WYG_081-8a>¶
　右先視其年所属取其藥以為君其餘主嵗者為臣¶
　為君者倍之為臣者半之為佐者如臣四分之三於¶
　冬至日修合為末取雪水煮升麻和竹瀝調神麯為¶
　丸外用辰砂雄黄為衣每服竹葉湯下　製人中黄¶
　法取甘草大者不拘多少用新竹一節納甘草於中¶
　仍𦂳塞無節空處放屎缸中浸七七日取出晒乾聴¶
　用¶
遡源解毒湯¶
<pb:KR3e0078_WYG_081-8b>¶
　　當歸身　川芎　生地黄　白芍藥　人參¶
　　連翹　黄連　生甘草　陳皮　木通(各等/分)¶
　右剉細加淡竹葉十片水一盞煎半盞去查温服無¶
　時¶
養脾丸¶
　　人参　白术　當歸　川芎(各一/錢半)木香　青皮¶
　　黄連　陳皮(各一/錢)砂仁　山查肉　神麯炒¶
　　麥芽(炒各/五分)¶
<pb:KR3e0078_WYG_081-9a>¶
　右為末水調神麯糊丸如麻子大每服三五十丸陳¶
　倉米飲下¶
消瘟丹(未曾出痘及臨出者/宜擇療病日預服)¶
　　辰砂(研為極細末水飛過週嵗以下/者五六分一嵗以上者服一錢)絲𤓰(近蒂者/三寸燒)¶
　　(存性為末/亦如前數)¶
　右用蜜調下或將鴿子及鳩煮熟以辰砂搽上令兒¶
　服之屢試有騐¶
秘傳保嬰丹¶
<pb:KR3e0078_WYG_081-9b>¶
　　真紫草(去蘆酒洗/勿犯鉄器)纒豆藤(燒灰存性各四/兩  二味為君)¶
　　川防風(去蘆/及乂)升麻(取新者塩水炒引/下不使侵肺氣)荆芥穂(去/梗)¶
　　牛蒡子(炒各二兩/四味為臣)真天竹黄　蟾酥(自取勿用/赤眼者)¶
　　真牛黄(三味各一/錢二分)大朱砂(麻黄紫草荔枝殻煮過/就將其湯飛研取浄末)¶
　　(三錢佐四/味為)甘草稍(去皮二/兩和)赤小豆　黑小豆¶
　　綠豆(各四十九粒炒勿/令焦  三味為使)¶
　右各取細末和勻另用紫草三兩入水三碗煎去查¶
　熬成膏半碗入生砂糖半碗和劑為丸如芡實大另¶
<pb:KR3e0078_WYG_081-10a>¶
　用飛過朱砂為衣未出痘之先濃煎甘草湯每服小¶
　兒磨一丸大人二丸如已發熱之時生薑湯磨服厚¶
　葢取汗多者可少少者可無大有神効¶
袁氏痘前治法凡欲治痘須在未發之先預識其證而¶
分别用藥重者可輕輕者可愈但未痘而愈則醫者無¶
功故多不肯盡心及其既發又無及矣仁者須以救生¶
保嬰為心寕我無功不可使嬰兒失命備陳十八證治¶
法於後¶
<pb:KR3e0078_WYG_081-10b>¶
孩兒未痘之先感冐風邪身中火烙頭痛自汗咳嗽不¶
已傷寒未愈而痘隨出焉痘家謂之猿㺅跳鎖傷寒之¶
後元氣囂漓須滋陰補血解熱疎風有滋陰三寳散可¶
服¶
滋陰三寳散¶
　　當歸　黄茋　生地　白茯苓　芍藥　川芎¶
　　橘紅　甘草　防風　𤣥参　麥門冬(二味/加倍)¶
　右剉細薑棗煎¶
<pb:KR3e0078_WYG_081-11a>¶
有飲食不能樽節暑濕不能䕶養肚腹傷壊洩瀉頻仍¶
飲食懶進肢體嬴瘦愈未㡬而痘隨出焉痘家謂之觀¶
音拂痤此與先泄而出痘者不同平居無恙忽泄而痘¶
出此則毒隨泄減其痘反美今久泄初愈而痘出則脾¶
虛元氣弱如單服補藥恐來虛脹若冷藥則毫釐不可¶
用者只宜調脾如四製白术之類可也¶
四製白术散¶
　白术八兩分作四分一分砂仁炒一分糯米炒一分¶
<pb:KR3e0078_WYG_081-11b>¶
　麩皮炒一分壁土炒揀淨為末量大小乳酒調服¶
患瘧之後寒熱消爍肌肉漸瘦或乍愈而痘出或帶瘧¶
而患痘名為馬馳劍道多有濕熱釀成此禍草果常山¶
斷不可用即柴胡亦是刼藥須参苓白术㣲加消食袪¶
熱之藥如八珍膏衛元湯可用也¶
八珍膏¶
　　人参(一/兩)宻(四/兩)乳汁　梨汁(同/熬)¶
　右加製過紫河車酒服兩匙¶
<pb:KR3e0078_WYG_081-12a>¶
衛元湯¶
　　人參　白术　全蝎　山查　半夏　當歸¶
　　橘紅　枳殻　烏梅¶
　右薑棗煎加乳服¶
小兒纔五六嵗元體薄劣身發火熱乾渴患𠻳疹出未¶
㡬而痘隨出焉此太陰脾經症也痘家謂之一葦航海¶
此與尋常先疹後痘者不同凡先痘後疹者謂之逆先¶
疹後痘者謂之順此則身弱發熱原患𠻳渴又病疹初¶
<pb:KR3e0078_WYG_081-12b>¶
愈而痘隨後出其勢頗危須補陰清肺培脾黄茋毫釐¶
難犯内托至竒湯可用也¶
内托至竒湯¶
　　天門冬　麥門冬　人參　白术　當歸¶
　　茯苓　薏苡仁　川芎　陳皮　甘草¶
　　桔梗　銀杏(去/皮)¶
　右加糯米煎頻頻服¶
小兒平時患疳積肚大有青筋四肢嬴瘦變為丁奚倐¶
<pb:KR3e0078_WYG_081-13a>¶
然痘發此謂之三仙八洞治之且莫消疳積厚朴㯽榔¶
柴連冷藥及抱龍丸之類皆不可用宜服盖黄散滴滴¶
金可也¶
滴滴金¶
　　蝦蟆肚内有黄金取出金來和酒服¶
小兒風寒腠理時發火熱自頭連身遍啟丹瘤愈未㡬¶
而痘隨形焉痘家謂之倒挂銀瓶多發肝心二經痘忌¶
用三黄宜犀角地黄湯紫草散可也¶
<pb:KR3e0078_WYG_081-13b>¶
犀角地黄湯¶
　　犀角(用乳汁/磨一錢)牡丹皮　芍藥　生地黄¶
　右加燈草水煎服¶
小兒未痘之前火烙臉赤眼睛直䜿手足撒搐口燥讝¶
語驚厥屢次不數日而痘隨形焉痘家謂之霜橋印迹¶
此與尋常驚後出痘者不同凡先驚後痘痘出驚止决¶
係心經之痘多是吉徵此則驚甚體虛或見痘而驚不¶
止硃砂金石毫不可用宜茯神湯可也¶
<pb:KR3e0078_WYG_081-14a>¶
茯神湯¶
　　生地　當歸　甘草　白芍藥　茯神¶
　　逺志　桔梗¶
　右加燈草薑煎服¶
小兒未痘之前身熱自汗口中咯血或鼻衂或溺血不數¶
日而痘隨形焉謂之藕池踏水心官失守致血妄行宜¶
清心按火不可妄用寒凉之劑野仙獨聖散可用也¶
野仙獨聖散¶
<pb:KR3e0078_WYG_081-14b>¶
　　匾栢　𤣥參　地榆　血見愁　生地黄¶
　　木通　芍藥　當歸身　甘草　乾薑¶
小兒未痘之先身發火熱飲食懶飱肚腹膨脹眼胞浮¶
腫睡卧不安不數日而痘隨形焉謂之石鼓無鳴宜理¶
脾補氣參苓白朮散加減用之可也¶
參苓白术散加減¶
　　人參　茯苓　山藥　白扁豆　白术　陳皮¶
　　蓮肉　當歸　薏苡仁　防風　枳實¶
<pb:KR3e0078_WYG_081-15a>¶
　右剉為散隨宜加減¶
小兒身發火熱自汗不止眼睛昏花呵欠啼呌未愈而¶
痘隨見焉謂之赤澤栽蓮宜歛汗補肝宜黄茋熬人乳¶
頻頻服之并固真湯可用也¶
固真湯¶
　　綿黄茋(二兩/蜜炒)酸棗仁(四/兩)人參　白芍藥　當歸¶
　　生地黄　茯苓　甘草　陳皮¶
　右㕮咀生薑煎服¶
<pb:KR3e0078_WYG_081-15b>¶
小兒平時父母不能䕶從恣其出入跌&KR0008;傷損頭面肢¶
體未愈而痘隨出焉謂之破甕澄漿宜補血扶脾籠金¶
湯可用也¶
籠金湯¶
　　木香　生地黄　芍藥　紅花　當歸　甘草¶
　　白芷　土木鼈　橘紅　木通　桔梗　白术¶
　右加薑棗煎服¶
兒輩胸膈飽脹飲食厭惡身發火熱嘔吐頻頻未愈¶
<pb:KR3e0078_WYG_081-16a>¶
而痘隨發焉醫家謂之逐鹿亡羊此與尋常先吐後出¶
痘者不同大凡因發痘而吐毒隨吐减出痘必輕今則¶
先因胃氣有傷腹脹惡食吐又頻頻不止則危迫之象¶
矣須要調理脾胃如紫霞黄露飲可用也¶
紫霞黄露飲¶
　　乾薑　半夏　藿香　砂仁　枳殻　陳皮¶
　　荳蔲　白术(炒/)青皮¶
　右㕮咀水煎服¶
<pb:KR3e0078_WYG_081-16b>¶
小兒面色萎黄時作潮熱眼胞浮腫肚腹絞痛此為小¶
&KR0146;术愈而痘隨出焉醫家謂之推車䧟雪此因脾胃有¶
傷漸成疳積袪蟲逐積之藥俱不可用惟調理脾胃為¶
上策龍旋散最妙¶
龍旋散¶
　　青皮　乾薑　官桂　𤣥胡索(醋/炒)　丁香¶
　　荳蔲　砂仁　枳殻　㯽榔　厚朴　香附¶
　　山查　艾葉¶
<pb:KR3e0078_WYG_081-17a>¶
　右用薑棗煎服¶
小兒遍身生瘡頭頸膿窠旋繞手足闗軸如蛇皮纒裹¶
寒熱不時噴嚏不止未愈而痘隨出焉醫家謂之霜逐¶
梧桐法宜凉血衛脾貞元散可用也¶
貞元散¶
　　甘草　桔梗　人參　白芍藥　黄耆　茯苓¶
　　木通　紅花　白术　生地黄　白芷　升麻¶
　　陳皮　天花粉¶
<pb:KR3e0078_WYG_081-17b>¶
　右用燈草煎服¶
孩兒心中刺痛未愈而痘隨出焉醫家謂之犯奪天梯¶
此非氣逆即為寒積龍蟠飲可用也¶
龍蟠飲¶
　　人參　當歸　枳殻　白荳蔲　丁香　木香¶
　　官桂　青皮　半夏　山查　三稜　二蚕砂¶
　　厚朴¶
　右用生薑酒煎服¶
<pb:KR3e0078_WYG_081-18a>¶
小兒兩眼風熱紅腫羞明刺痛難忍未愈而痘隨出焉¶
醫家謂之彈打天烏法宜清肝袪火滋𤣥窖提陰氣穀¶
精龍膽散可用也¶
穀精龍膽散¶
　　生地黄　紅花　荆芥　龍膽草　木通　甘草¶
　　赤芍藥　穀精草　白茯苓　鼠粘子¶
　右加燈心煎服¶
小兒飲食過度傷損脾胃或飽悶或吞酸或吐瀉未愈¶
<pb:KR3e0078_WYG_081-18b>¶
而痘隨出焉醫家謂之風燕失巢痘全資脾胃急宜消¶
食理脾消導飲磨積散相兼而用可也¶
消導飲¶
　　厚朴　枳實　砂仁　山查肉　半夏　神麯¶
　　㯽榔　三稜　蓬术　丁香¶
　右加乾薑煎服¶
磨積散¶
　　乾蒿　陳皮　麥芽　二蚕砂¶
<pb:KR3e0078_WYG_081-19a>¶
　右加生薑煎服¶
兒輩小腹硬脹刺痛小便赤澀難通欲尿則啼不尿則¶
痛未愈而痘隨發焉醫家謂之斷橋失渡此係心經鬱¶
火積於小腸浚牛膏是對證之藥¶
浚牛膏¶
　　大田螺用葱塩加少麝搗爛為膏熱烘細絹攤貼¶
　　小腹用手摩之¶
　　　運氣¶
<pb:KR3e0078_WYG_081-19b>¶
袁痘内發於臟腑外應乎運氣天動人隨毫髪不爽是¶
故治痘者以明運氣為急也歴稽徃者大率三年一發¶
雖各年零出間一有之而其大發之期則三年為凖也¶
所謂三年者多係子午夘酉之年子午少陰君火司天¶
而陽明燥金在泉夘酉陽明燥金司天而少陰君火在¶
泉諸瘡非火不發非金不收痘以少陰陽明二經為正¶
者為是故也然𤣥化宻移主客互用五運有平氣大過¶
不及之殊六氣有常化淫勝反勝相勝之異㡬㣲不同¶
<pb:KR3e0078_WYG_081-20a>¶
則全體盡别痘有當盛行而不盛行有不當盛行而𫝊¶
染周遍者是不可執一論也　萬瘡疹之候或間數年¶
而發或發則連年不已何也經曰不知年之所加氣之¶
盛衰虛實之所起不可以為工矣盖司天者主行天之¶
令上之位也嵗運者主天地之間人物化生之氣中之¶
位也在泉者主地之化行乎地中下之位也一嵗之中¶
有此上中下三氣各行化令氣偶符㑹而同者則通其¶
化其中於人則病矣所以瘡疹必待其年而發也六十¶
<pb:KR3e0078_WYG_081-20b>¶
年中天符十二年(戊子戊午己丑己未戊寅戊申/乙夘乙酉丙辰丙戌丁巳丁亥)其中¶
又四年為太乙天符(戊午己丑/己未乙酉)謂之天符者司天與運¶
同也太乙天符者司天與運及辰之同也嵗㑹八年(丙/子)¶
(己丑丁夘甲辰甲/戌戊午己未乙酉)謂之嵗㑹者運與支同也同天符六¶
年(甲辰甲戌庚子/庚午壬寅壬申)同嵗㑹六年(癸夘癸酉癸巳/癸亥辛丑辛未)謂之同¶
者謂嵗運與在泉合其氣化陽年曰同天符陰年曰嵗¶
㑹也此五者雜而言之共三十六年合而言之止有二¶
十六年經曰天符為執法嵗位為行令太乙天符為貴¶
<pb:KR3e0078_WYG_081-21a>¶
人邪之中人則執法者其病速而危行令者其病徐而¶
待貴人者其病暴而死也又子午之嵗少陰君火主之¶
寅申之嵗少陽相火主之經曰少陰所至為瘍疹少陽¶
所至為嚏嘔瘍瘡惡病暴死凡此數年剛柔失守升降¶
窒抑舊者不退新者不遷則連年發而不已也　按運¶
氣之説内經㡬居其半而世罕行用盖泥其常不通其¶
變則以為無驗余友謬仲淳髙明善醫至排斥五運六¶
氣之謬不容口余以王炎沈括之説折之亦不服盖未¶
<pb:KR3e0078_WYG_081-21b>¶
嘗虛心而細求之也假令厥陰用事其氣多風民病濕¶
泄豈普天之下皆多風普天之民皆病濕泄耶至於一¶
邑之間而雨暘有不同者此氣運安在欲其無謬不可¶
得也大凡物理有常有變氣運所主者常也異夫所主¶
者變也常則如本氣變則無所不至而各有所占故其¶
候有從逆淫鬱勝復太過不足之變其發皆不同若厥¶
陰用事多風而草木榮茂是之謂從天氣明潔燥而無¶
風此之謂逆太虚埃昏流水不冰此之謂淫大風折木¶
<pb:KR3e0078_WYG_081-22a>¶
雲物濁擾此之謂鬱山澤焦枯草木凋落此之謂勝大¶
暑燔燎螟蝗為災此之謂復山崩地震埃昏時作此之¶
謂太過陰森無時重雲晝昏此之謂不足隨其所變疾¶
癘應之皆視當時當處之候雖數里之間但氣候不同¶
而所應全異豈可膠於一定熙寕中京師久旱祈禱備¶
至連日重陰人謂必雨一日驟晴炎日赫然沈時因事¶
入對上問雨期沈對曰雨候已見期在明日衆以謂頻¶
日晦溽尚且不雨如此暘燥豈復有望次日果大雨是¶
<pb:KR3e0078_WYG_081-22b>¶
時濕土用事連日陰者從氣已効但為厥陰所勝未能¶
成雨後日驟晴者燥金入候厥陰當折則大陰得伸明¶
日運氣皆順以是知其必雨嗚呼今安得如存中者而¶
與之言運氣哉¶
　　　疫癘¶
萬瘡疹雖胎毒必待時令不正之氣相傳染而發盖春¶
氣温和夏氣暑熱秋氣清凉冬氣冷冽此四時正氣之¶
序若春應燠而反寒夏應熱而反清秋應凉而反熱冬¶
<pb:KR3e0078_WYG_081-23a>¶
應寒而反温此非其時而有其氣乃不正之令也夫人¶
感之或為寒熱或為瘧痢或為㗋痺或為腫或為癍疹¶
謂之天行正病又云疫癘是以一嵗之中彼此𫝊染大¶
小相似又若冬温陽氣暴泄至於來嵗必發瘡疹何也¶
盖小雪以後為終之氣太陽寒水主之水徳不彰使厥¶
陰少陰木火之氣反來乗之陽氣早發奉生者少故來¶
春民多病也况瘡疹之毒藏於至陰之下發於太陽之¶
經當其時而動其氣毒乃發矣此冬温之後必發瘡疹¶
<pb:KR3e0078_WYG_081-23b>¶
也凡此不正之氣發之泄之解之平之勿犯嵗氣是謂¶
良工故治疫癘者以解毒為急¶
　　　辨疑似¶
錢傷寒男體重面黄女面赤喘急急各憎寒口中氣熱¶
呵欠頓悶煩急　瘡疹則顋赤躁多噴嚏悸動昏倦四¶
肢冷　傷寒當發散之瘡疹當温平之有大熱者宜解¶
毒　昏睡喜嚏悸者將發瘡疹¶
垣辨癍證　呵欠　噴嚏　睡中急驚　耳尖冷　眼¶
<pb:KR3e0078_WYG_081-24a>¶
澀　辨傷寒　口熱　口中醋氣　妳瓣不消　腹中¶
疼痛　蔡或𫝊染或傷風或傷食或痘疹其證不一頭¶
與肢節疼痛無時者為時疫𫝊染熱也面赤汗出而鼻¶
流清涕者為傷風熱也午後發熱頭與肚熱右額有紋¶
者為傷食熱也乍寒乍熱呵欠頓悶驚悸咳𠻳噴嚏兩¶
顋赤紅骫凉耳凉者為痘疹熱也渾身壯熱妄言鬼神¶
口鼻衂血驚搐不止㡬死而復生為痘疹實熱在内也¶
錢瘡疹候面燥顋赤目胞亦赤呵欠頓悶乍凉乍熱咳¶
<pb:KR3e0078_WYG_081-24b>¶
𠻳噴嚏足稍冷夜卧驚悸多睡此瘡痘症天行之病也¶
　瘡疹始出之時五藏證見惟腎無候但見平證爾尻¶
涼耳涼是也尻耳俱属於腎其居北方主冷也¶
張痘之始發有因傷風傷寒而得者有因時氣𫝊染而¶
得者有因傷食嘔吐而得者有跌撲驚恐畜血而得者¶
或為竄眼驚搐如風之證或口舌咽㗋腹肚疼痛或煩¶
躁狂悶昏睡或自汗或下利或發熱或不發熱證候多¶
端卒未易辨須以耳冷尻冷足冷鼻尖冷驗之竝視其¶
<pb:KR3e0078_WYG_081-25a>¶
耳後有紅筋赤縷者為真又脈洪大而弦數診脉之際¶
身略戰動是其症也歌曰五指稍頭冷驚癎不可安若¶
還中指熱必定是傷寒中指獨自冷痳痘正相干男左¶
女右别分明子秘法凡入門看痘未知是否但見心窩¶
皮膚内有紅色兩耳尖冷耳筋紅見此痘徵也　看耳¶
筋法未出之先紫筋者不治預以凉血解毒之劑治之¶
亦有愈者若二便秘結宜先通利大紅者可治而愈水¶
紅者不藥而愈桃紅者分輕重治之　分男女左右看¶
<pb:KR3e0078_WYG_081-25b>¶
　驗熱時候錢始發潮熱三日已上熱暈入皮膚即發¶
瘡疹而不甚多者熱留皮腠之間潮熱隨藏出如早食¶
潮熱不已為水泡之類也　張痘瘡皆因發熱而出即¶
其熱之有時可知其自何藏發出寅夘辰時潮熱者属¶
肝當出水泡已午未時潮熱者属心當出癍瘡申酉戌¶
時潮熱者属肺當為膿泡亥子丑時潮熱者属脾當出¶
疹子¶
用藥驗是否王驗癍(此所謂癍/即痘也)法若三日未覺形迹當¶
<pb:KR3e0078_WYG_081-26a>¶
以生酒塗身上時時看之狀如蚤痕者是也或曰傷寒¶
傷食潮熱與癍疹不能辨者宜以辛凉之劑調之五日¶
已内發出即汗五日已外無者非癍也各隨應見而治¶
之¶
驗證施治閻治小兒壯熱昏睡傷風風熱瘡疹傷食皆¶
相似未能辨認間服升麻葛根湯惺惺散小柴胡湯甚¶
驗盖此數藥通治之不致誤也惟傷食則大便酸臭不¶
消化畏食或吐宜以藥下之　海藏云宜以藥下之者¶
<pb:KR3e0078_WYG_081-26b>¶
當察其所傷何物生硬寒熱不等不可遽以巴豆之類¶
大毒之藥下之升麻葛根湯太陰陽明也惺惺散治風¶
熱咽不利脾不和少陽渴小便不利也小柴胡湯治徃¶
來寒熱胸脇㣲痛少陽也然欲知其經當以脈别之¶
小兒耳冷尻冷手足乍暖乍凉面赤時𠻳時嚏驚悸此¶
瘡疹欲發候也未能辨認間服升麻湯消毒散已發未¶
發皆宜服仍用胡荽酒黄栢膏暑月煩燥食後與白虎¶
湯玉露散熱盛與紫雪散咽㗋或生瘡與甘桔湯甘露¶
<pb:KR3e0078_WYG_081-27a>¶
散餘依前説大人小兒同治法惟大小不同耳　海藏¶
云消毒散太陽藥也白虎湯治身熱目疼鼻乾不得卧¶
陽明藥也甘露散肺腎藥也甘桔湯少陽藥也紫雪天¶
冬麥冬黄芩生地為血劑玉露散肺腎藥也石膏寒水¶
石為氣劑已上五方皆㵼時暑之藥¶
　　　五臟見證¶
錢五藏各有一證　肝藏水泡　肺藏膿泡　心藏癍¶
　脾藏疹　歸腎變黒　海肝藏水泡色或青肺藏膿¶
<pb:KR3e0078_WYG_081-27b>¶
泡色或白脾藏疹或如麩糠色心藏癍其色赤變歸腎¶
則色黒矣此五色凡痘疹一色者善或二色三色相合¶
而作者凶　第一大小不等　小兒在胎十月食五藏¶
穢血生下則其毒當出故瘡疹之狀皆五藏之液肝主¶
涙肺主涕心主血脾為裏血其瘡出有五名肝為水泡¶
以涙出如水其色青而小肺為膿泡以涕稠濁如膿其¶
色白而大心為癍主血其色赤而小次於水疱脾為疹¶
其色赤黄而小涕涙出多故膿疱水疱皆大血榮於内¶
<pb:KR3e0078_WYG_081-28a>¶
所出不多故癍疹皆小又病水泡膿疱者涕涙俱少以¶
液從瘡出故也譬如泡中容水水去則疱瘦矣　婁右¶
水疱者俗謂之水痘也膿疱者俗謂之痘子也癍者俗¶
謂之瘄子也疹者俗謂之麻子也痘之形狀最大水痘¶
次之癍瘄又次之麻子最小隱隱如麻子也　張四藏¶
之瘡名狀不同肝為水疱肝之液為淚涙出如水其色¶
㣲青而小肺為膿疱肺之液為涕涕如膿色㣲白而大¶
心主血其瘡為癍色赤而小脾主裏血其瘡為疹色赤¶
<pb:KR3e0078_WYG_081-28b>¶
黄而淺此言其初發之狀不同如此及五七日後不問¶
其初出自何藏悉成血疱血疱成膿疱膿疱之後結痂¶
疕而愈矣或謂肺為膿疱而血疱之後又成膿疱何耶¶
盖肺為膿疱者言其初出淡淡如膿其色白而非黄若¶
血疱後所結膿疱乃其瘡已熟包裡黄膿其色黄而非¶
白所言膿疱雖同而所以為膿疱則不同也又如脾為¶
疹亦自其初出色黄㣲赤有小癍瘡而言之耳其成膿¶
結痂收靨而愈與所謂膚疹者名同而實則大不同也¶
<pb:KR3e0078_WYG_081-29a>¶
心為癍與所謂温毒冬温發癍者亦大不同　萬凡瘡¶
疹五藏見證要察何藏之證為甚即主其藏之毒多如¶
肝證毒多者必發水疱生瘙癢成目疾宜預解肝之毒¶
羗活湯加青皮柴胡　肺證毒多者必增喘𠻳煩渴不¶
止手搯眉目鼻面宜預解肺之毒㵼白散合甘桔湯加¶
牛蒡子天花粉　心證毒多者必伏不起譫妄飲水煩¶
哭咬牙宜預解心之毒導赤散加黄連辰砂　脾證毒¶
多者必成灰白色癢塌吐利宜預保養脾胃以解其毒¶
<pb:KR3e0078_WYG_081-29b>¶
四君子湯調元湯加白芍藥防風連翹　腎不見平證¶
耳骫俱熱者死證也¶
羗活湯(發/熱)　瀉白散(肺/)　甘桔湯(咽/㗋)　導赤散(心/)¶
四君子湯(吐/㵼)　調元湯(即保/元湯)¶
　　　部位¶
萬諸瘡皆属心火心之華在面瘡痘之候但以面之部¶
位占之思過半矣且痘疹陽毒諸陽皆聚於面吉凶善¶
惡尤易見也額属心火如印堂以上髮際以下横兩日¶
<pb:KR3e0078_WYG_081-30a>¶
月角位先見紅㸃先作漿先結靨者此惡候也盖心為¶
君主毒發於心故先見於其位君危則十二官皆危其¶
死速矣左臉属肝木右臉属肺金如兩臉先見紅㸃磊¶
落者吉如相聚作塊其肉硬腫者死盖肝藏魂肺藏魄¶
生意既絶魂魄將離故不治也頦属腎承漿横抵兩頤¶
先見紅㸃先發先靨者吉此位雖属腎然三隂三陽之¶
脈皆聚於此陰陽和故可治也鼻属脾土若凖頭先出¶
先靨者凶盖脾属土四藏禀命於脾毒發於脾土敗則¶
<pb:KR3e0078_WYG_081-30b>¶
四藏相隨而敗故綿延日久後斃也腎之竅在耳又云¶
心開竅於耳心腎皆少陰君火也又少陽相火之脈行¶
耳之前後凡在耳輪先見紅㸃者凶盖君相二火用事¶
燔灼之勢難可撲滅也惟口唇四圍先出先起先靨者¶
大吉盖陽明之脈俠口環唇胃與大腸主之無物不受¶
故也痘家有八門五樞三闗兩煞五軸之分　心為赤¶
帝門(附心/胞絡)　兩顴為心樞　肝為青陽門(附/膽)　两眼眶¶
為肝樞　脾為黄央門(附/胃)　兩顋頤為脾樞　肺為肅¶
<pb:KR3e0078_WYG_081-31a>¶
殺門　喉突為肺樞　腎為𤣥武門　兩耳垂為腎樞¶
　胸堂乳阜心之闗　臍封脾之闗　陽毬腎之闗¶
白帝煞門座於氣窩右太陽　青帝煞門座於眼眶左¶
太陽　顴阜胸乳之軸　左太陽左脇眼胞兩臋肝之¶
軸　右太陽右脇項頸氣突肺之軸　腮頰中庭口角¶
肚腹手足脾之軸　地閣後頸耳窖背俞腰脊陽毬腎¶
之軸　袁氏閲痘重門欄輔軸四字門犯則驗欄欄犯¶
則驗輔輔犯則驗軸至軸而變態盡矣門凡八欄輔各¶
<pb:KR3e0078_WYG_081-31b>¶
十有八軸凡一百五十四各分經絡而騐之　天庭穹¶
窿之地名赤帝門　胸堂名炎車門　兩手掌心名正¶
離門(不属心而属陽明陽明透徹則鼻先形而掌心次/之陽明迅暴則掌心先形而鼻次之標扵鼻者順)¶
(標於掌/者逆)　眉心一帶統上下寸地號五將門　眼下絲¶
竹涙堂名青陽門　氣窩天突穴名肅殺門　兩耳竅¶
圏為𤣥武門　臍封之處脾經所注名黄帝門　八門¶
與前稍異至欄輔軸抑又異矣圖訣繁俚無闗治療故¶
今不取¶
<pb:KR3e0078_WYG_081-32a>¶
　　　脈候¶
瘡疹之疾有形之證無所用診又嵗氣主之似不必診¶
經曰㣲妙在脈不可不察察之有紀從陰陽始是則不¶
可不診也先哲有言曰痘疹脈静身凉者生脈躁身熱¶
者死可見瘡疹亦用診矣大抵小兒之脈多帶𦂳數瘡¶
毒之脈又多浮大而數傷寒論云浮為風虚大為氣强¶
風氣相摶必成癮疹又曰數脈不時則生惡瘡也七嵗¶
以上五至為平七嵗以下六至為平過則為太數邪氣¶
<pb:KR3e0078_WYG_081-32b>¶
實也不及為遲正氣虛也浮而數表熱也浮而遲陽氣¶
衰也沉而𦂳裡熱也沉而細元氣脫也瘡疹為陽病其¶
脈浮沉俱宜帶洪實若弱而無力為陽病見陰脈凶凡¶
診得浮而無根瞥瞥如羮上肥數而急疾連來如雀之¶
啄細而欲散縈縈如蛛之絲遲而欲絶滴滴如屋之漏¶
沉而時見如魚之躍皆死脈也　凡痘子勢重者以脈¶
候之脈洪實者吉浮數虛小者凶　丹溪治一男子年¶
十六嵗發熱而昏目無見耳無聞兩手脈皆豁大而¶
<pb:KR3e0078_WYG_081-33a>¶
略數知其為勞傷矣時里中多發痘者雖不知人與藥¶
則飲與粥則啜遂教以参耆當歸蒼术陳皮大料濃與¶
之飲至二十餘貼痘始出又二十貼則成濃疱身無全¶
膚或曰病勞可畏何不用陳氏全方治之予曰此但虚¶
爾無寒也只守前方又數十貼而安後詢其病因為先¶
四五日恐有出痘之患遂極力採樵連日出汗甚多此¶
以脈之豁大而知其虛乃痘疹因脈施治之一例也¶
　　　氣血¶
<pb:KR3e0078_WYG_081-33b>¶
萬人之一身本乎榮衛衛者陽氣所以開闔槖籥運動¶
樞機者也榮者陰血所以充溢臟腑灌溉肢體者也故¶
氣虛則神機息血虛則化源絶二者不可偏勝也痘疹¶
之毒本於五臟之液各隨經絡部位直犯榮衛而出氣¶
血從之觀其褁來堅厚窠囊充長者氣之足也根芽紅¶
活形色潤澤者血之足也氣血既足則痘易發易靨不¶
須施治以蹈實實之戒如平䧟嫩薄者氣之病也乾枯¶
紫黑者血之病也責而治之不可因循以貽後悔然脾¶
<pb:KR3e0078_WYG_081-34a>¶
胃者氣血之父也心腎者氣血之母也肝肺者氣血之¶
舍也脾納水穀其悍氣注於腎而為氣腎舍於肺而為¶
衛以温分肉充皮毛肥腠理司開闔也衛氣虛則瘡不¶
起發其毒乗氣之虛而入於肺肺受之則為陷伏而歸¶
於腎矣脾納水穀其精氣注於心而為血心舍於肝而¶
為榮以走九竅注六經朝百脈也榮血虛則瘡不光澤¶
其毒乗血之虛而入於肝肝受之則為癢&KR1701;而歸於心¶
矣凡治此者氣病治氣血病治血寒則温之熱則清之¶
<pb:KR3e0078_WYG_081-34b>¶
虛則補之實則瀉之仍以脾胃為主不可犯之也¶
　　　虛實¶
萬不知虛實者不可以為工經曰無虛虛無實實虛實¶
之分不可不知也經曰必先度其形之肥瘠以調其氣¶
之虛實此以形體别虛實也又曰穀盛氣盛穀虛氣虛¶
此以飲食别虛實也又曰脈實血實脈虛血虛此以脈¶
别虛實也又曰邪氣盛則實精氣奪則虛此以邪正别¶
虛實也大抵實者邪氣實也虛者正氣虛也經曰邪之¶
<pb:KR3e0078_WYG_081-35a>¶
所凑其氣必虛留而不去其病則實是也又云五實死¶
者謂邪氣之實也五虛死者謂正氣之虛也(凡人/診同)瘡痘¶
之證其人形體肥健飲食能多六脈洪實素無疾病大¶
便如常瘡色紅潤者此表裡正氣俱實也不須服藥若¶
形體羸怯素多疾病飲食減少六脈㣲弱吐利頻頻瘡¶
色淡嫩者此表裡正氣俱虛也陳氏温補之法可用如¶
瘡勢太盛焮腫痛脹大熱不退煩渴昏睡大小便秘此¶
表裡邪氣俱實也錢氏凉瀉之法可用如瘡本稠宻焮¶
<pb:KR3e0078_WYG_081-35b>¶
發紅活吐利不食者此表實裏虛也於補湯中加解毒¶
藥如瘡色淡白發不透滿大小便秘浩飲大嚼者此裡¶
實表虛也於解利中加發藥又加瘡痛者邪氣實也當¶
活血以開其鬱若痛如刀剜悶亂大呌者勿治瘡癢者¶
正氣虛也當補氣以燥其濕如爬搔不定破爛皮脱者¶
勿治灰白色者氣虛也參耆之功為大乾燥者血虛也¶
歸芎之力宜多虚則補之實則瀉之中病即已無過其¶
制此治之權衡也若本實而反補之則毒氣彌盛或為¶
<pb:KR3e0078_WYG_081-36a>¶
潰爛或為癰腫或為目病或為咽瘡或為失血皆補之¶
過也如本虛而反瀉之則正氣益虛或為吐為利為厥¶
逆皆瀉之過也經云毋致邪毋失正絶人長命其此之¶
謂歟¶
翁夫氣有生血之功血無益氣之理故氣不可虧虧則¶
陽㑹不及而痘之圓暈之形不成血不可盈盈則陰乗¶
陽位而痘之倒䧟之禍立至是痘有氣血虛實之殊也¶
大抵寒為虛熱為實氣虛則宜温補氣實熱則宜清凉¶
<pb:KR3e0078_WYG_081-36b>¶
血虛則宜補血血熱則宜解毒必取其氣血中和無過¶
不及可也何謂氣血虛實且如氣過則疱血過則癍氣¶
不及頂陷不起血不及漿毒不附凡痘色淡白頂不堅¶
實不碍指不起脹皆属氣虛大宜保元倍加酒炒黄茋¶
肉桂川芎丁香人乳好酒同服根窠不紅或紅而散亂¶
以手摸過即轉白痘上如寒毛䜿起枯澀不活者皆血¶
虛也宜保元加川芎當歸酒洗紅花及下山查以消参¶
茋之滯再下木香數分以行滯氣而血自活也凡用黄¶
<pb:KR3e0078_WYG_081-37a>¶
耆當在痘盡出之後凡用熱藥當看毒盡解之時又察¶
氣血虛實而治之則藥無不効矣凡補血首尾用地黄¶
防滯血必用薑製用芍藥恐酸寒伐胃氣必用酒炒¶
虛證調䕶論痘證以元氣為主元氣充實則毒易出易¶
化故善治痘者惟保元氣於虛弱述前使不致於耗散¶
為貴耳然其治法惟何一曰實腠理而固肌表二曰節¶
飲食而保脾土肌表固則外䧟之患不足慮脾土實則¶
下䧟之患不足憂更加以參耆補益之功則元氣自然¶
<pb:KR3e0078_WYG_081-37b>¶
充實而痘之出也自然易以成漿變症不生而結靨順¶
候矣是以禁用寒凉蕩滌之劑如大黄滑石車前生地¶
鼠粘紫草枳殻之類恐其蕩滌潤下遂傷脾胃脾胃傷¶
則元氣由此而下陷氣脫内攻而死勢所必至是則藥¶
殺之也禁用滑潤發散之劑如鼠粘人牙蟬退麻黄乾¶
葛升麻紫草桔梗羗活防風荆芥之類恐其發散太過¶
遂致表虛表一虛則元氣由此而外耗塌癢外剝命由¶
此喪誰之過歟¶
<pb:KR3e0078_WYG_081-38a>¶
虛證補氣不補血虛弱痘證精神倦怠面青㿠白葢氣¶
不充則精神倦怠血不榮則面青㿠白今治虛證補氣¶
不補血者何也氣有神而無形補之則易充血有形而無¶
神補血之藥難收速効况氣陽而血陰陰從陽血從氣¶
者理也故補氣不補血使氣盛而　充則血自隨而亦¶
盛矣况補血之劑如當歸生地皆能潤燥滑下多用恐¶
致溏泄故耳然虛證痘疹亦有白䧟不榮不得已而用¶
當歸芍藥補血之劑亦有虛火外浮痘㸃繁紅而類於¶
<pb:KR3e0078_WYG_081-38b>¶
血染之證不得已而用紫草紅花生地活血凉血之藥¶
竝用酒炒以折其潤下之性借酒力而行之達表則補¶
血活血之中而有升發達表之妙庶無潤腸溏泄之患¶
矣　虛證壊勢必至辨氣虛痘證初發身熱悠悠乍熱¶
乍凉肌慢神倦面青㿠白飲食減少手足時冷時熱嘔¶
吐便溏痘㸃方見隱隱不振淡紅皮薄三四日陸續不¶
齊不易長大五六日不易成漿少食氣餒傷食易泄七¶
八日塌䧟灰白不起自汗㣲渴或腹脹喘渴泄瀉塌癢¶
<pb:KR3e0078_WYG_081-39a>¶
悶亂咬牙寒戰頭温足冷勢所必至故治虛痘初發之¶
際不宜投参蘇飲人参敗毒散黄連解毒湯升麻葛根¶
湯紫草三豆飲當用参茋飲氣粗皮燥無潤色亦忌之¶
只以四君子減人参少加桔梗川芎腹皮補益之中略¶
佐以升提之法為妙㸃子出齊重用参耆及至八九日¶
間無他凶證用法如常若或頂陷灰白不起漿清自汗¶
㣲渴大補湯加桂塌陷灰白腹脹泄瀉木香㪚塌癢悶¶
亂腹脹渴瀉喘𠻳頭温足冷寒戰咬牙者急進異攻散¶
<pb:KR3e0078_WYG_081-39b>¶
救之¶
虛證變實氣虚痘證父母能守禁忌及用藥不誤調燮¶
順候則元氣充實腠理堅固脾胃强健飲食如常二便¶
清調矣若補益太過漿足之後重用参耆容亦有腹脹¶
喘急之患用枳殻湯悞用五苓木通多則有大便秘塞¶
之患用寛中散便實而渴麥門冬湯過用丁桂辛熱之¶
劑則亦有咽㗋腫痛煩燥閉渴之變滋陰潤燥湯盖喘¶
急腹脹大便秘堅煩渴咽痛皆類實證也然而氣虛變¶
<pb:KR3e0078_WYG_081-40a>¶
實者非真實也是病淺而用藥過深之失也只宜斟酌¶
不宜疎通重治疎利之過則方生之氣復虛而脫證將¶
至矣¶
虛證似實氣虛痘證或為飲食生冷調理失宜致傷脾¶
胃遂成泄㵼津液下陷虛火上盛必發而為渴元氣下¶
䧟則虛陽上擁下氣不續必發而為喘夫渴與喘實證¶
也起於泄㵼之後則為津液暴亡而渴氣虛而喘豈有¶
實熱而渴氣擁而喘生於泄瀉之後哉故治渴則用参¶
<pb:KR3e0078_WYG_081-40b>¶
苓白术木香散渴㵼不止異攻散喘則用人参定喘湯¶
獨参杏仁湯喘渴而㵼木香異攻散悶亂腹脹毒成内¶
攻眼合自語已名失志謬認為實醫何愚哉¶
實證似虛身發壯熱毛直皮燥睡卧不寕腮紅睛赤氣¶
粗煩渴腹脹便秘喘急皆實症也此熱盛毒重壅遏之¶
故而又見嘔吐之證嘔吐似虛也然未知熱毒在内不¶
得伸越則上逆攻衝而吐經云諸逆攻衝皆属於火者¶
是也或為寒冷所摶或因乳食不節致傷風冷則使内¶
<pb:KR3e0078_WYG_081-41a>¶
熱不得發越冷煖相拒而吐毒不得伸越者從升陽發¶
散為最相拒而吐者引之使下如豬苓澤瀉橘皮之類¶
又有泄㵼之證兼見者泄瀉似虛也然因熱毒鬱盛燻¶
炙脾胃不得外達則毒從下䧟尋竅而泄所謂熱毒下¶
注者是也古云未出而瀉者生既出而瀉者死概可見¶
矣治法以升提發散引毒達表毒得外解則内泄自止¶
兼傷食而㵼者輕則加消化之劑重則從之又有不思¶
飲食書云不思飲食皆属内虛者是矣然不知鬱熱之¶
<pb:KR3e0078_WYG_081-41b>¶
證盖因毒氣在内不得伸越達於肌表二便秘結腠理¶
阻塞熱毒壅盛腹脹滿急不思飲食者必然之勢也治¶
法以升提發散引毒達表則熱氣有所伸越而臟腑和¶
平飲食自進矣若悞用丁桂半夏等熱藥於嘔吐泄瀉¶
不食之證是以熱攻熱而轉增煩劇用人参黄耆茯苓¶
白术等補劑於腹脹不思飲食之證則邪得補而愈盛¶
藥一入口立見殺人醫之過也可不慎歟他如龍骨荳¶
蔲雖能止泄神麯麥芽&KR1190;砂雖能助脾化食皆不當用¶
<pb:KR3e0078_WYG_081-42a>¶
於壅熱不食之證繼余業者鑒之¶
熱證變虛血熱痘證只宜清凉發散不宜峻用苦藥若¶
過投寒劑如升麻芩連及滑泄之藥必致内傷脾胃外¶
冰肌肉脾胃傷輕則飲食減而溏泄重則洞泄無度而¶
遂致虛寒肌肉冰則熱蒸之氣不行腠理閉澀痘不肥¶
大不起發不行漿而遂成伏䧟此熱證變虛之驗虛證¶
既明便從虛治参茋丁桂亦所不忌五六日後見之則¶
木香異攻在所宜施惟在審證而斟酌之也¶
<pb:KR3e0078_WYG_081-42b>¶
壅熱變虛毒盛壅遏固宜升提發散為主而佐以清凉¶
解毒為善又宜得平乃止若發散太過必致肌表空虛¶
元氣耗散内貫清漿或虛擡空殻或癢塌外剝或潰爛¶
不收百變皆至見此數端皆成表虛表既虛則元氣從¶
此耗泄而内氣亦不能以自守略傷飲食或生冷則成¶
泄㵼泄㵼不止遂成虛寒而氣脱煩渴悶亂寒戰咬牙¶
無所不至矣既知虛證治從虛例参茋白术丁桂薑附¶
亦所不忌六七日後見之雖木香異攻亦宜急進在察¶
<pb:KR3e0078_WYG_081-43a>¶
證而酌量之也¶
壅熱用異攻辨實熱壅遏之證多用寒凉致冰伏泄瀉¶
發散太過或成表虛既成冰硬藥宜温和薑桂之熱亦¶
所不忌泄㵼之後熱氣自散真氣自虛既成氣虛藥宜¶
補益氣虛必寒虛寒既明藥宜温補是以始出之時雖¶
為血熱壅遏至於三四日後身反不熱肌膚冰冷痘瘡¶
不長焉得不進以温和之劑如官桂乾薑川芎之類使¶
内氣一暖則外氣自和泄瀉之後其内必虛雖有腹脹¶
<pb:KR3e0078_WYG_081-43b>¶
煩渴喘急焉得復為實熱不過内虛伏䧟毒成内攻而¶
然故實熱之證七八九日曾經泄㵼皆從虛治有木香¶
異攻之證便進木香異攻為貴如無冰硬之證切勿悞¶
投溫劑無泄㵼之證勿得悮投木香異攻等盖塌䧟倒¶
靨乾枯而無冰硬泄㵼之患者多因熱毒内攻而然故¶
宜百祥豬尾等方以治之可也¶
　　　陰陽¶
痘出有三陽三陰之異常須辨之勿令悞也　太陽病¶
<pb:KR3e0078_WYG_081-44a>¶
寒身熱小便赤澀出不快宜荆芥甘草防風湯　少陽¶
病乍冷乍熱出不快宜連翹防風湯　陽明病身熱目¶
赤大便閉實瘡徧肌肉出不快宜升麻葛根湯(初熱/)加¶
紫草　太陰病自利四肢逆冷宜附子理中湯(瀉/)木香¶
散(瀉/)　少陰病黒陷口舌乾躁宜四物湯加紫草紅花¶
　厥陰病卵縮舌卷時發厥逆宜大異功散(出不/快)加防¶
風青皮　三陰病法當救裡故宜以温劑助之¶
辨三陽證治(凡痘疹當春秋為順正純陽之/時也古人治法與傷寒之證同)¶
<pb:KR3e0078_WYG_081-44b>¶
　足脛熱　兩腮紅　大便秘　小便澀　渴不止¶
　上氣急　脉洪數　已上七證不宜服熱藥¶
　瘡疹一發有宻如蚕種者或如糠粃者合清表宜連¶
　翹升麻湯(見形/)或未出而先發搐是兼外感風寒之¶
　邪宜茶湯解毒丸(痘/驚)及犀角地黄湯(失血/)　瘡出不¶
　快清便自調知其在表當㣲發散升麻葛根湯(初熱/)¶
　　若瘡青乾黒䧟身不大熱大小便澀滯是熱蓄於¶
　内宜煎大黄湯下宣風散(發/熱)若表大熱者不可下¶
<pb:KR3e0078_WYG_081-45a>¶
　黒陷甚者百祥丸(黒/陷)若瘡已發稠宻㣲喘渴欲飲水¶
　宜㣲下之當歸丸及龎氏地黄膏(見/形)外以黄檗膏(見/形)¶
　塗面　值盛夏暑熱正熾適瘡大發煩渴大便實者¶
　宜玉露散(吐/瀉)及甘露飲子(咽/痛)　或昏冐不知人時作¶
　搐搦瘡倒靨黒䧟者宜豬心龍腦膏(黒/陷)¶
辨三陰證治(凡瘡發於秋冬為/逆當純陰之時也)¶
　足脛冷　腹虛脹　糞青色　面㿠白　嘔乳食¶
　目睛青　脈沉㣲　已上七證不宜服寒藥¶
<pb:KR3e0078_WYG_081-45b>¶
　痘瘡盛出四肢逆冷或自利係在太陰脾經宜急温¶
　之用異攻散(出不/快)附子理中湯(瀉/)調中丸(瀉/)　痘瘡¶
　平塌灰白色不澤此是正氣不足宜十補托裡散倍¶
　黄耆加熟附子　或四肢厥冷時作搐搦係在厥陰¶
　宜温之異功散(出不/快)加防風青皮或白术散(渴/)去乾¶
　葛藿香加附子肉桂¶
痘瘡證有陽盛陰虚有陰盛陽虚陽盛者飲冰雪不知¶
寒陰盛者飲沸湯不知熱凡發熱作渴手足逆冷大便¶
<pb:KR3e0078_WYG_081-46a>¶
自利喜飲熱湯皆陰盛陽虛也薛氏用大異功散(出不/快)¶
八味丸治之若發熱作渴而大便秘結手足竝熱喜飲¶
冷水皆陽盛陰虛也薛氏用四順飲(熱/)地黄丸(腎/)治之¶
若煩熱作渴面赤睛白此為腎經虛熱亦宜地黄丸之¶
類陳文中治陰盛陽虛用大異攻散加木香當歸以補¶
陽是矣治陽盛隂虛用木香散加丁香官桂以補陰不¶
為以火濟火乎此陳氏方所以為一偏之術而見譏於¶
前哲也學者不察而誤用之天枉可勝道哉¶
<pb:KR3e0078_WYG_081-46b>¶
　　　形氣¶
凡瘡疹已出後有聲音者乃形病而氣不病也身温者¶
宜解毒防風湯(大/法)大便閉者宜當歸丸(便/秘)　瘡疹未出¶
先聲音不出者乃形不病而氣病也宜補肺散(失/音)加生¶
黄耆　若瘡疹出而聲音不出者是形氣俱病也小兒¶
禀賦素弱者宜預服十竒散(即十宣散/見起發)倍歸芎少木香¶
煎服(或云宜十補散或大異功散或云形氣俱病者/當清其肺宜八風湯并凉膈散去硝黄主之)¶
辨形氣不足法¶
<pb:KR3e0078_WYG_081-47a>¶
肺主氣氣不足則致後三證¶
　自汗聲不出　瘡頂陷塌　不綻肥　竝宜十竒散¶
　自汗倍黄茋聲不出倍桔梗¶
心主血血不足則致後三證¶
　灰白色　根窠不紅　不光澤　竝宜芎歸湯加芍¶
　藥紫草紅花良驗¶
　　　輕重¶
錢凡瘡疹若出辨視輕重若一發便出盡者必重也痘¶
<pb:KR3e0078_WYG_081-47b>¶
夾疹者半輕半重也出稀者輕裡外肥紅者輕外黒裡¶
白者㣲重也外白裡黒者大重也瘡端裡黑如鍼孔者¶
劇熱也青乾黑䧟　睡汗出不止煩躁熱渴腹脹啼喘¶
大小便不通者困也凡瘡疹當乳母慎口不可令饑及¶
受風寒必歸腎變黑難治　海或極熱反兼水化者亦¶
能變黑當以凉藥主之不可不察以脈别之可也或有¶
出色正者内素有熱頭反陷色或灰青似黒中有鍼眼¶
下陷當急以清凉藥疏之便結者大黄牽牛之類便軟¶
<pb:KR3e0078_WYG_081-48a>¶
者金花丸之類主之¶
陳輕者作三次出　大小不一等　頭面稀少　眼中¶
無　根窠紅　肥滿光澤　重者一齊並出　宻如蠶¶
種　身熱腹脹　瘡灰白色　稠宻無縫　瀉渇不止¶
　頭温足冷¶
輕變重　犯房室　不忌口　先曾㵼　飲冷水　餌¶
凉藥¶
重變輕　避風寒　常和煖　大便稠　不躁渴　忌¶
<pb:KR3e0078_WYG_081-48b>¶
生冷　忌外人¶
　右飲冷水餌凉藥若内有實熱者不須忌之¶
二日三日痘瘡始見㣲㣲纔出如粟米大或如黍米大¶
或如菉豆大似水珠光澤明浄者佳不須服藥　四日¶
五日痘瘡大小不等根窠紅活光澤明浄者輕如稠宻¶
䧟頂灰白色瀉渴者重　六日七日痘瘡肥紅光澤者¶
輕如身温氣促口乾腹脹足指冷者重　八日九日痘¶
瘡長足肥滿蒼蠟色者輕如寒戰悶亂腹脹煩渴氣急¶
<pb:KR3e0078_WYG_081-49a>¶
咬牙者至重也　十日十一日痘瘡當靨瘡痂欲落而¶
愈如身熱悶亂腹脹泄瀉寒戰咬牙者重¶
翁輕痘歌　熱煖神清痘小稀根窠紅活出参差四肢¶
温煖無寒熱乳食如常渴㵼除太陽面頰俱光潤手足¶
纍纍圓似珠更兼腰項當心少但宜調䕶不須醫¶
重痘歌　初熱一日即便出稠宻鮮紅減飲食泄瀉煩¶
渴頭面多紅癍夾疹二便澀平濶灰白欠光明疔毒膿¶
瘡水流濕若此重證須預防莫待臨期有疎失¶
<pb:KR3e0078_WYG_081-49b>¶
萬古人云輕變重重變輕輕者指出稀者裏外肥紅者¶
人見其輕遽生怠忽之心不避風寒不節飲食不慎禁¶
戒不擇醫巫以致感風寒則生外熱傷飲食則生内熱¶
熱氣薫蒸或翻出瘡痘稠宻者或痘後目盲發癰者或¶
腹脹或煩躁或吐利犯禁戒則為瘙癢為潰爛醫之誤¶
則補所不當補瀉所不當瀉巫之誣則呪水灑之以傷¶
其表令之飲水以傷其裡徃徃變為重疾歸之氣數抑¶
何愚哉重者指出宻者外黑裡赤者外白裡黑者能存¶
<pb:KR3e0078_WYG_081-50a>¶
憂懼之心適寒温慎飲食禁戒必守醫巫必擇自然易¶
發易靨能變為輕非人能勝天乎¶
辨不藥而愈¶
　痘脚稀疎　根窠紅綻　不㵼不渴　乳食不減¶
　四肢温和　身無大熱　以上六證竝不須服藥惟¶
　宜善加調䕶須使房室温盎屏諸穢氣忌見外人毋¶
　犯房色及徃來婦人月水併腋臭者皆不可近惟宜¶
　燒大黄蒼术以辟惡氣勿宜燒沉檀降真乳香腦麝¶
<pb:KR3e0078_WYG_081-50b>¶
　幃帳之内宜懸胡荽或以胡荽漬酒噴床帳並燒木¶
　香為佳夫痘瘡之毒最怕穢惡之氣觸犯切不可¶
　信僧道看經解穢况無纎毫之力而反恐被其穢惡¶
　之氣觸犯亦不可恃其能解而不預防戒之戒之¶
辨五不治證¶
　癢塌寒戰咬牙渴不止　痘紫黒色喘渴不寕　灰¶
　白色䧟頂腹脹　頭温足冷悶亂飲水　氣促泄㵼¶
　渴¶
<pb:KR3e0078_WYG_081-51a>¶
　　　順逆¶
錢大抵瘡疹属陽出則為順故春夏病為順秋冬病為¶
逆冬月腎旺又盛寒病多歸腎變黒又當辨春膿疱夏¶
黑䧟秋癍子冬疹子亦不順也　凡瘡疹只出一般者¶
善　先發膿疱後發疹子者順　先發水疱後發疹子¶
者逆　先發膿疱後水疱多者順少者逆　先發水疱¶
後發癍子多者逆少者順　先發疹子後發癍子者順¶
　先發膿疱後發癍子者逆(海藏云此一句足以知雜/出者諸藏相合而不齊也)¶
<pb:KR3e0078_WYG_081-51b>¶
(用藥亦難矣前斷云五色各隨五藏亦有二色相合或/有三色即無定也此與前後膿水癍疹大小不同先後)¶
(逆順大/意相若)瘡疹既出而有順逆者三有時之順逆有虛實¶
之順逆有出入之順逆盖春夏陽氣發生瘡疹為順秋¶
冬陽氣伏藏瘡疹為逆此時之順逆也大小便閉而能¶
食者為實為順大小便利而不能食者為虛為逆此虛¶
實之順逆也瘡疹出者為順倒靨陷伏者為逆此出入¶
之順逆也　萬春夏為順秋冬為逆此亦語其生長收¶
藏之理爾豈有春夏皆順而吉秋冬皆逆而凶者乎如¶
<pb:KR3e0078_WYG_081-52a>¶
春失奉生夏失奉長則春夏亦逆秋能養收冬能養藏¶
則秋冬亦順也惟痘出一般疎宻得所不愆其期證之¶
順也痘出夾雜帶癍帶疹稠宻無縫常失其期證之逆¶
也噫春夏為順秋冬為逆古人之言豈真拘拘於時令¶
之説耶盖春夏發生之令也秋冬殺伐之令也痘瘡之¶
出起發者得春夏之令所以為順陷伏者得秋冬之令¶
所以為逆其斯之謂歟或云春膿疱(金尅/木)夏黑陷(水尅/火)¶
秋癍(火尅/金)冬疹(土尅/水)為之逆者此不經之談黒陷一證¶
<pb:KR3e0078_WYG_081-52b>¶
四時不治何但在夏耶故非其時而有是證者血氣和¶
平臟腑充實莫不皆順如其時而有是證者氣衰血弱¶
臟腑虛憊莫不皆逆　古人著書有泛語其概者有直¶
道其實者以意逆志不以詞害意可也錢氏小方脈之¶
祖醫中之聖無出其右者宜若所著之論更無可議矣¶
然亦有未可盡信者或泛語其概或後人補之者也如¶
云先發膿疱後發疹子者順脾肺相生也先疹子後癍¶
子者順心脾相生也先發水疱後發疹子者逆肝尅脾¶
<pb:KR3e0078_WYG_081-53a>¶
也先發膿疱後發癍子者逆心尅肺也先發膿疱後發¶
水疱多者順少者逆肝多肺少木乗金衰也先水疱後¶
癍子多者逆少者順子衰母旺則順火乗木衰則逆也¶
此皆泛語其概耳其曰凡瘡疹只出一般者善此則直¶
道其實者也夫四毒之發各有其時膿疱最酷疹次之¶
水疱又次之癍為輕分作四畨其毒則㣲一倂夾出其¶
毒則甚矣如云春夏為順秋冬為逆春膿疱金尅木也¶
夏黑陷水尅火也秋癍子火尅金也冬疹子土尅水也¶
<pb:KR3e0078_WYG_081-53b>¶
此亦泛語其概耳其曰黑者無問何時十難救其一二¶
此則直道其實者也盖四者之毒常乗天地不正之令¶
而發乃疫癘之氣𫝊染相似時亦不得主之也又云冬¶
月腎旺又盛寒病多歸腎變黑此則後人因秋冬為逆¶
而杜撰以補之者也錢氏謂春夏為順秋冬為逆者盖¶
以瘡疹属陽春夏為陽秋冬為陰從其氣則順違其氣¶
則逆不過欲人常和煖而從春夏之化未嘗拘定某證¶
必某時為順也即如冬月變黒之説則凡冬月出瘡疹¶
<pb:KR3e0078_WYG_081-54a>¶
者不分輕重皆變黒而死天地之氣必不如是之隘錢¶
氏之意亦不如是之拘也但曰冬盛寒腠理閉塞氣血¶
凝滯非和煖瘡難成就可也何必以變黒歸腎獨主於¶
冬乎彼夏盛熱腠理開張氣血淖澤亦有變黒歸腎而¶
死何不云夏有黑陷乎設云夏火旺腎不主事則夏黑¶
䧟為逆之言又何自而取乎况黒陷為逆四時皆然亦¶
不獨在於夏也¶
　　　動静¶
<pb:KR3e0078_WYG_081-54b>¶
凡物得其平則静失其平則動經曰陽氣者静則養神¶
柔則養筋又曰陰氣者静則神藏躁則消亡夫患痘者¶
陰陽俱病息欲其勻語欲其少寐欲其定寤欲其寕饑¶
則索食渴則少飲觸其瘡則吟拂其欲則鳴此平人之¶
候神清氣定謂之静而吉也如呻者身有苦也自語者¶
神不清也喘粗者内熱也腸鳴者洩也坐卧不定者心¶
煩也啼呌不止者痛也揺頭者風也指欲搔者癢也嚥¶
物難者咽痛也咬牙者心肝熱也若悶亂躁擾譫妄昏¶
<pb:KR3e0078_WYG_081-55a>¶
昡如見鬼狀揺頭扭項手舞足擲目睛上翻寒戰咬牙¶
語音不出則皆死候矣如病向静忽作擾動者異也以¶
法求之如瘡色變無他候者此戾氣所觸也如瘡色不¶
變又無他證此必有因但俟自定其有目瞑息㣲四肢¶
僵直口噤瘡壊昏睡不醒者此真氣將脱魂魄將離之¶
兆又不可作靜診也¶
　　　形色¶
或云痘瘡之候無以脈診言形色可辨也謂之形者痘¶
<pb:KR3e0078_WYG_081-55b>¶
之形也故尖圓堅厚始出之形發榮滋長欲壯之形飽¶
滿充足成漿之形歛束完固收靨之形與大豆豌豆菉¶
豆相似者皆正形也或平或䧟形之變也如初出時空¶
若蠶種之蜕隱如蚊蚤之迹薄如麩片宻如鍼頭若熱¶
之沸寒之粟者不能起發而死粘聚糢糊肌肉虛浮溶¶
軟嫩薄皮膚潰爛者不能收靨而死謂之色者痘之色¶
也喜鮮明而惡昏暗喜潤澤而惡乾枯喜蒼蠟而惡嬌¶
嫩紅不欲𦦨𦦨則易破白不欲灰灰則難靨由紅而白¶
<pb:KR3e0078_WYG_081-56a>¶
白而黄黄而黒者此出形起發成漿結痂之正色也出¶
形而帶紫起發而灰白此色之變能辨痘之形色可知¶
生死之期先賢看痘有四曰根曰窠曰脚曰地用是以¶
驗吉凶斷生死不易之法也何謂窠中透而起頂者是¶
也何謂根外圏而紅者是也即圏之紅否而其中之虛¶
實與痘毒之淺深可見矣即窠之起否而根之淺深氣¶
血之盈虧可定矣所謂脚地則本乎根窠之圓混痘子¶
之稀宻也紅暈之處謂之脚彼此顆粒界限分明不散¶
<pb:KR3e0078_WYG_081-56b>¶
不雜者此痘脚明浄也空隙之處便謂之地彼此顆粒¶
不相連綴者此地面明浄也根欲其活窠欲其起脚欲¶
其固地欲其寛四者俱順痘雖宻無慮矣　圓者氣之¶
形也氣盛則痘窠必圓滿周浄暈者血之形也血盛則¶
痘窠必光明紅活氣虛則頂陷氣散則塌阻或有氣虛¶
極而不塌䧟者乃火載之雖見圓滿實空殻如泡然也¶
血虛則暈淡血憊則暈枯根必散或有血虛極面猶紅¶
色者乃火上浮雖見圏暈實枯槁而不潤澤也　痘色¶
<pb:KR3e0078_WYG_081-57a>¶
之明暗係於血氣之虛實如色之紅者痘初出也白者¶
毒未解也黄者毒將解也乾黄者毒盡解也灰白者氣¶
衰而血不附也紫者毒盛而血滯也黒者熱極而兼水¶
化也焦渴者氣血枯也紅變白白變黄者順而生紅變¶
紫紫變黒者逆而死¶
初驗之時以紅紙蘸清油燃火照之驗其生意有無又¶
以手揩摩面頰如紅色隨手轉白隨白轉紅謂之血活¶
生意在矣如揩之不白舉之不紅是為血枯縱疎不治¶
<pb:KR3e0078_WYG_081-57b>¶
又看目睛神光瞭然口唇尖上紅活如常無燥白之色¶
乃是吉證萬無憂也¶
　　　疎密¶
痘欲其疎疎則毒少不欲其宻宻則毒甚此古今確論¶
也疎宻之分各有喜忌如頭面欲疎元首不可犯也頸¶
項欲疎管籥不可塞也胸背欲疎臟腑俞募之所附也¶
若夫手足不忌其宻矣謂之疎者非但稀少也鋪排磊¶
落大小勻淨亦可以言疎謂之宻者非必盛多也攢聚粘¶
<pb:KR3e0078_WYG_081-58a>¶
連片復一片雖只數處亦可以言宻疎而凶者亦有數¶
等如初出時纔見紅㸃三兩處其熱便退可以語其疎¶
也茍大熱不解唇口燥裂大小便秘煩燥不寕或身無¶
熱但增煩渴者此由毒甚鬱遏於中不能遽出日復漸¶
出漸加稠宻一也又如初出一兩㸃頂尖焦黒或三四¶
粒作一堆者僅見數處他無所出喜睡不食煩渴大小¶
便澀此由毒伏於中加譫妄者不待起發而死若能起¶
發後必發癰毒也二也亦有出現實疎遂生玩忽之心¶
<pb:KR3e0078_WYG_081-58b>¶
禁忌不守風寒不避飲食所傷湯丸之試變生不測三¶
也設有宻而吉者治之早衛之嚴裡無病而瘡悉成也¶
　　　老嫩¶
嘗觀朝華之草夕而零落松栢之堅凌冬不衰夫以草¶
木堅脆不同堅者難壊脆者易傷况於人質有厚薄氣¶
有强弱耶彼痘瘡之毒喜老而惡嫩蒼蠟嬌紅色之老¶
嫩也𦂳實虛浮形之老嫩也濃濁清淡漿之老嫩也堅¶
厚軟薄痂之老嫩也老嫩之故衛氣主之經曰衛氣者¶
<pb:KR3e0078_WYG_081-59a>¶
所以温分肉充皮膚肥腠理司開闔者也是故衛氣强¶
則分肉堅皮膚厚腠理宻而開闔得也所以收歛禁束¶
制其毒而使不得以放肆故色蒼而蠟形𦂳而實漿濃¶
而濁痂厚而堅自然易壯易靨雖有邪風穢毒不能害¶
也如衛氣弱則分肉脆皮膚薄腠理疎而開闔失也所¶
以不勝其毒而毒得以恣其猖狂之性故色嬌而紅形¶
虛而浮漿清而淡痂軟而薄易破難靨不待邪風穢氣¶
而先敗壊矣觀夫瘡之老嫩則氣不可不養也¶
<pb:KR3e0078_WYG_081-59b>¶
　　乾濕¶
丹溪云瘡乾者宜退火濕者宜瀉濕　退火止用輕劑¶
荆芥升麻葛根連翹之類　瀉濕乃肌表間濕宜用風¶
藥防風白芷之類　痘初起時自汗不妨盖濕熱熏蒸¶
而起故也¶
　¶
　¶
　證治凖繩卷八十一¶
