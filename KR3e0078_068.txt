# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.445908
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷六十八
<pb:KR3e0078_WYG_068-1a>¶
欽定四庫全書¶
　證治凖繩卷六十八¶
　　　　　　　　　　　　明　王肯堂　撰¶
　女科¶
　　産後門¶
　　　産後將調法¶
大全几生産畢飲熱童便一盞不得便卧且宜閉目而¶
坐須臾上床宜仰卧不宜側卧宜豎膝未可伸足高倚¶
<pb:KR3e0078_WYG_068-1b>¶
床頭厚鋪裀褥遮圍四壁使無孔隙免致賊風及以醋¶
塗鼻或用醋炭及燒漆器更以手從心擀至臍下使惡¶
露不滯如此三日以防血暈血逆不問腹痛不痛有病¶
無病以童便和酒半盞温服五七服妙酒雖行血亦不¶
可多恐引血入四肢且能昏暈宜頻食白粥少許一月¶
之後宜食羊肉猪蹄少許仍慎言語七情寒暑梳頭洗¶
足以百日為度若血氣素弱者不計日月否則患手足¶
腰腿痠痛等症名曰蓐勞最難治療初産時不可問是¶
<pb:KR3e0078_WYG_068-2a>¶
男女恐因言語而洩氣或以愛憎而動氣皆能致病不¶
可獨宿恐致虚驚不刮舌恐傷心氣不可不刷齒恐致¶
血逆須血氣平復方可治事犯時㣲若秋毫成病重如¶
山嶽可不戒哉(陳藏器云漬苧汁與産婦服之將苧麻/與産婦枕之止血暈産婦腹痛以苧安)¶
(腹上/則止)　産婦將息如法臟腑調和庶無諸疾苦須先服¶
黑神散四物湯四順理中丸七寶散若壯熱頭痛此乳¶
脈將行用玉露散頭目不清是血暈用清魂散粥食不¶
美是胃氣虚用四順理中丸　丹或曰初産之婦好血¶
<pb:KR3e0078_WYG_068-2b>¶
已虧汚血或留彼黒神散非要藥乎答曰至哉坤元萬¶
物資生理之常也初産之婦好血未必虧汚血未必積¶
藏府未必寒何以藥為飲食起居勤加調䕶何病之有¶
誠有汚血體怯而寒與之數貼亦自簡便或有他病當¶
求病起何因病在何經氣病治氣血病治血何用海制¶
此方例令服餌設有性急者形痩者本有怒火者夏月¶
坐蓐者時有火令薑桂皆為禁藥至于將䕶之法尤為¶
悖理肉汁發隂經之火易成内傷之病也先哲具有訓¶
<pb:KR3e0078_WYG_068-3a>¶
戒胡為以羊雞濃汁作糜而又常服當歸丸當歸建中¶
湯四順理中丸雖是補劑並是偏熱藏府無寒何處消¶
受若夫兒之初生母腹頓寛便啖雞子旦吃夥鹽不思¶
雞子難化夥鹽發熱展轉生證不知所因率爾用藥寧¶
不誤人予毎見産婦之無疾者必教之以却去黒神散¶
與夫雞子夥鹽諸品肉食且與白粥將理間以些少鮝¶
魚煮令淡食之半月後方與少肉若雞子亦須豁開淡¶
煮大能養胃却疾彼富貴之家驕恣之婦卒有白帶頭¶
<pb:KR3e0078_WYG_068-3b>¶
風氣痛膈滿痰逆口乾經事不調髪秃體倦皆是陽盛¶
隂虚之病天生血氣本自和平曰盛曰虚又烏知非此¶
等繆迷有以兆之耶¶
千金云凡産後滿百日乃可㑹合不爾至死虚羸百疾¶
滋長慎之　凡婦人患風氣臍下虚冷莫不由此早行¶
房故也　産後七日内惡血未盡不可服湯候臍下塊¶
散乃進羊肉湯有痛甚切者不在此例候兩三日消息¶
可服澤蘭丸此至滿月丸藥盡為佳不爾虚損不可平¶
<pb:KR3e0078_WYG_068-4a>¶
復也至極消痩不可救者服五石澤蘭丸補之服法必¶
七日之外不得早服也　凡婦人因暑月産乳取凉太¶
多得風冷腹中積聚百疾競起迄至于死百方療不能¶
差桃仁煎主之出蓐後服之婦人總令無病每至秋冬¶
稍服一二劑以至年内常將服之佳¶
丹溪云産後以大補氣血為先雖有疾證以末治之¶
産後一切皆不可發表　産後不可用芍藥以酸寒伐¶
生發之氣故也¶
<pb:KR3e0078_WYG_068-4b>¶
通用方¶
加味四君子湯　新産之後雖無疾故宜將息調理脾¶
　胃美進飲食則臟腑易平復氣血自然調和百疾不¶
　生也¶
　　人參　茯苓　白术　甘草　陳皮　藿香　縮¶
　　砂仁　黄茋(各等/分)¶
　右八味剉散毎服四錢薑三片棗一枚煎温服¶
四順理中丸　治新産血氣俱傷脾胃不調百日内宜¶
<pb:KR3e0078_WYG_068-5a>¶
　常服¶
　　人參(去/蘆)乾薑(炮/)白术(各一/兩)甘草(炙半兩/為細末)¶
　右四味煉蜜丸如桐子大每服五十丸空心米飲送¶
　下¶
地黄丸　治産後腹痛眼見黒花或發狂如見鬼狀或¶
　胎衣不下失音不語心胸脹滿水穀不化口乾煩渴¶
　寒熱徃來口内生瘡咽喉腫毒心中忪悸夜不得睡¶
　産後中風角弓反張面赤牙闗緊急或崩中如豚肝¶
<pb:KR3e0078_WYG_068-5b>¶
　臍腹痛煩燥恍惚四肢腫滿及受胎不穏唇口及指¶
　甲青黒¶
　　生地黄(研取汁/留滓)生薑(各二斤研/取汁留滓)蒲黄　當歸(各四/兩)¶
　右四味藥於銀石器内取生地黄汁炒生薑滓以薑¶
　汁炒地黄滓各令乾四味同焙研為細末醋煮麵糊¶
　為丸如彈子大毎服一丸食前當歸酒化下　一方¶
　只用地黄生薑依交加法制為末毎服三錢酒下¶
當歸散(見前胎墮/半産條)¶
<pb:KR3e0078_WYG_068-6a>¶
四味湯　治産後一切諸疾纔方分娩一服尤妙¶
　　當歸(心膈煩/加五分)𤣥胡索(氣悶喘/加五分)血竭(惡露不快/加五分)没藥¶
　　(心腹撮痛/加五分)¶
　右四味等分為細末毎服二錢食前以童子小便一¶
　盅煎至六分温服¶
玉露散　治産後乳脈不行身體壯熱疼痛頭目昏眩¶
　大便澁滯此藥凉膈壓熱下乳¶
　　人參　白茯苓　甘草(各半/兩)川芎　苦梗(炒/)白芷¶
<pb:KR3e0078_WYG_068-6b>¶
　　(各一/兩)當歸(二錢/半)芍藥(七錢/半)¶
　右八味為細末毎服二平錢水一盞煎至七分温服¶
　如煩熱甚大便秘者加大黄二錢半¶
地黄煎　治産後諸疾¶
　　生地黄汁　生薑汁(各一/升)藕汁(半/升)大麻仁(三兩去/殻研)¶
　右四味和匀以銀器内慢火熬成膏温酒調服半匙¶
　更以北术煎膏入半匙尤佳　産寳方無麻仁用白¶
　蜜治産後虚憊盗汗嘔吐¶
<pb:KR3e0078_WYG_068-7a>¶
地黄酒　治産後百病未産一月先釀産訖可服¶
　　地黄汁　好麴　好淨秫米(蒸各/二升)¶
　右先以地黄汁漬麴令發凖家法釀之至熟封七日¶
　取清者服常服令酒氣相接勿令絶忌蒜生冷鮓滑¶
　雞猪肉一切毒物凡婦人皆可服但夏三月不可釀¶
　春秋宜作以地黄汁并滓内米中炊合用之若作一¶
　石十石凖此二升為則先服當歸湯後服此妙¶
桃仁煎　療産後百病諸氣¶
<pb:KR3e0078_WYG_068-7b>¶
　　桃仁(一千二百枚去皮尖/及雙仁熬令黄色)¶
　右搗令極細以上等酒一斗五升同研三四遍如作¶
　麥粥法以極細為佳入小長頸瓷瓶中密塞以麵封¶
　之納湯中煮一伏時不停火亦勿令火猛使瓶口常¶
　出在湯上勿令没之候熟取出温酒服一合日再服¶
産後醋墨　松烟細墨(不拘多少用炭火煆通紅以米/醋淬之再煆再淬如此七度)¶
　右研令極細用絹羅過纔産了服二錢以童便調下¶
黒神散　治婦人産後惡露不盡胞衣不下攻衝心胸¶
<pb:KR3e0078_WYG_068-8a>¶
　痞滿或臍腹堅脹撮痛及血暈神昏眼黒口噤産後¶
　瘀血諸疾並皆治之　又名烏金散治産後十八證¶
　一曰因熱病胎死腹中二曰産難三曰胞衣不下四¶
　曰血暈五曰口乾心悶六曰乍寒乍熱七曰虛腫八¶
　曰乍見鬼神九曰月内不語十曰腹痛泄瀉(兼服止/㵼調氣)¶
　(藥/)十一曰徧身疼痛十二曰血崩十三曰血氣不通¶
　咳𠻳十四曰寒熱心痛月候不來十五曰腹脹滿嘔¶
　逆不定(次服朱砂丸三二日/炒生薑醋湯下七丸)十六曰口鼻黒氣及鼻¶
<pb:KR3e0078_WYG_068-8b>¶
　衂(此證不/可治)十七曰喉中氣喘急(死不/治)十八曰中風¶
　　熟乾地黄　蒲黄(炒/)當歸　乾薑(炮/)桂心　芍藥¶
　　甘草(各四/兩)黒豆(炒去皮/半升)¶
　右八味為細末毎服二錢酒童便各半盞同煎服¶
琥珀散　治産後一切危急之疾¶
　　琥珀　朱砂　麝香　香墨(醋/炙)僵蠶　當歸(各二/錢半)¶
　　鯉魚鱗(炒/焦)桂心　百草霜　白附子　梁上塵(炒/令)¶
　　(沙出篩浄/各半兩)　細末之炒生薑熱酒調服二錢效¶
<pb:KR3e0078_WYG_068-9a>¶
千金增損澤蘭丸　療産後百病理血氣補虚勞¶
　　澤蘭　甘草　當歸　川芎(各一兩/七錢半)附子(炮/)乾薑¶
　　白术　白芷　桂心　北細辛(各一/兩)北防風　人¶
　　參　牛膝(各一兩/二錢半)柏子仁　熟地黄　石斛(各一/兩半)¶
　　厚朴　藁本　蕪荑(各五/錢)麥門冬(去心/二兩)¶
　右二十味共為細末煉蜜丸如梧桐子大温酒下二¶
　十丸¶
黑龍丹　治産後一切血疾産難胎衣不下危急惡疾¶
<pb:KR3e0078_WYG_068-9b>¶
　垂死者但灌藥得下無不全活¶
　　當歸　五靈脂　川芎　良薑　熟地黄(各一/兩)¶
　右五味細剉以沙合盛赤石脂泥縫紙筋鹽泥固濟¶
　炭火十斤煆令通赤去火候冷開看成黒糟色取出¶
　細研却入後藥　百草霜(五/兩)硫黄　乳香(各一/錢半)花蘂¶
　石　琥珀(各一/錢)　右五味並細研與前五味再研如¶
　法修煉和匀以米醋煮麵糊丸如彈子大毎服一丸¶
　炭火燒令通紅投於生薑自然汁與童子小便入酒¶
<pb:KR3e0078_WYG_068-10a>¶
　漉出控乾研細只用酒調下¶
診婦人生産之後寸口脈洪疾不調者死沉㣲附骨不¶
絶者生　婦人新生乳子脈沉小滑者生實大堅弦急¶
者死¶
　　　胞衣不下¶
大全夫有産兒出胞衣不落者世謂之息胞由産初時¶
用力比産兒出而體已疲憊不復能用力産胞經停之¶
間而外冷乘之則血道澁故胞衣不出須急以方藥救¶
<pb:KR3e0078_WYG_068-10b>¶
治不妨害於兒所奈者胞繫連兒臍胞不出即不得以¶
時斷臍浴洗冷氣傷兒則成病也舊法胞衣不出恐損¶
兒者依法截臍而已産處須順四時方靣幷避五行禁¶
忌若有觸犯多令産婦難産　郭稽中論曰胎衣不下¶
者何答曰母生子訖流血入衣中衣為血所脹故不得¶
下治之稍緩脹滿腹以次上衝心胸疼痛喘急者但服¶
奪命丹以逐去衣中之血血散脹消胎衣自下牛膝湯¶
亦效　薛有因惡露入衣脹而不能出有因元氣損虧¶
<pb:KR3e0078_WYG_068-11a>¶
而不能送出其惡露流衣中者腹中脹痛用奪命丹或¶
失笑散以消瘀血緩則不救其元氣不能送者腹中不¶
脹痛用保生無憂散以補固元氣或用萆麻子肉一兩¶
細研成膏塗母右脚心衣下即洗去緩則腸亦出如腸¶
不上仍用此膏塗腦頂則腸自入益母丸亦效　家人¶
婦胎衣不出胸腹脹痛手不敢近此瘀血為患用熱酒¶
下失笑散一劑惡露胎衣並下　一産婦胎衣不出腹¶
不脹痛手按之痛稍緩此是氣虚而不能送出用無憂¶
<pb:KR3e0078_WYG_068-11b>¶
散而下前證余詢諸穏婆云宜服益母草丸或就以産¶
婦頭髪入口作嘔胎衣自出其不出者必死授與前法¶
甚效　一産婦産後靣赤五心煩熱敗血入胞胞衣不¶
下熱有冷汗思但去其敗血其衣自下遂用烏豆二合¶
炒透然後燒紅鉄秤錘同豆淬其酒將豆淋酒化下益¶
母丹二丸胞衣從血而出餘證盡平¶
奪命丹¶
　　附子(半兩/炮)牡丹皮(一/兩)乾漆(二錢半碎/之炒烟盡)¶
<pb:KR3e0078_WYG_068-12a>¶
　右三味為細末以釅醋一升大黄末一兩同熬成膏¶
　和藥丸如梧子大温酒吞五七丸不拘時¶
花蘂石散　治産後氣欲絶緣敗血不盡血迷血暈惡¶
　血奔心胎死腹中胎衣不下至死者但心頭暖急以¶
　童子小便調一錢取下惡物如猪肝終身無血風血¶
　氣疾膈上有血化為黄水即吐出或小便中出也若¶
　先下胎衣則汎汎之藥不能逹若先治血悶則尋常¶
　之藥無此功無如此藥有兩全之效¶
<pb:KR3e0078_WYG_068-12b>¶
　　花蘂石(一/斤)上色硫黄(四兩各/研細)¶
　右二味相拌令匀先用紙和膠泥固瓦罐子一箇内¶
　可容藥候泥乾入藥在内密泥封口了焙籠内焙令¶
　透熱安在四方磚上(磚上書八/封五行字)用炭一秤籠叠周匝¶
　自己午時從下生火令漸漸上徹有墜下火放夾火¶
　上直至經宿炭消火冷又放經宿冷定取出細研以¶
　絹羅至細磁合内盛依法用之(此藥便是療金瘡花/蘂石散尋常人自宜)¶
　(時時收/蓄防急)¶
<pb:KR3e0078_WYG_068-13a>¶
　一親戚婦人産後胞衣不下血漲迷悶不省人事告¶
　之曰死矣予曰此血脹也可用花蘂石散救之因以¶
　一錢童便調灌下即甦其胎衣與惡水旋即下而無¶
　恙¶
芎藭散　治胎衣不下¶
　　芎藭當歸(焙各/半兩)榆白皮(一兩/剉)¶
　右三味為細末毎服二錢食前用生地黄汁同温酒¶
　調下¶
<pb:KR3e0078_WYG_068-13b>¶
必効方牛膝湯　治胎衣不出臍腹堅脹急痛即殺人¶
　服此藥胞即爛下死胎¶
　　牛膝　瞿麥(各四/兩)當歸(三/兩)通草(六/兩)滑石(八/兩)葵子(五/兩)¶
　右六味細切以水九升煮取三升分三服若衣不下¶
　腹滿即殺人宜服此藥衣即爛出也¶
牛膝散　治妊娠五六月墮胎胞衣不出¶
　　牛膝　川芎　朴硝　蒲黄(各七/錢半)桂心(半/兩)當歸(一/兩)¶
　　(半/)¶
<pb:KR3e0078_WYG_068-14a>¶
　右六味為粗末毎服四錢水一盞薑三片生地黄一¶
　分煎至六分去滓温頻服¶
千金備急丹　治産後惡血衝心胎衣不下腹中血塊¶
　以綿紋大黄一兩為細末用釅醋半升同煎如膏丸¶
　如桐子大温醋湯吞五丸或七丸須臾惡血即下愈¶
保命治胎衣不下或子死腹中或血衝上昏悶或血暴¶
　下及胎乾不能生産半夏湯主之(方見前/催生)¶
下胎丸　半夏　白歛(各半/兩)　為細末丸如桐子大食¶
<pb:KR3e0078_WYG_068-14b>¶
　後半夏湯下三十丸漸加至五十丸如未效者須廣¶
　大其藥榆白皮散主之又不效用大聖散主之有宿¶
　熱者宜服人參荆芥散¶
治胞衣不出若腹脹則殺人　黒豆一合(炒令/熟)　右入¶
　醋一盞煎三五沸去豆分為三服酒煮亦可¶
必効方　治胎衣不下服蒲黄如棗大(集騐千金崔/氏方並同)¶
又方　生地黄汁(一/升)苦酒(三/合)　煖服之¶
又方　牛膝(一/兩)葵子(一/合)杵碎以水一盃半煎至一盃去¶
<pb:KR3e0078_WYG_068-15a>¶
　滓分二服¶
廣濟治胎衣不出方　以竈窟中土三指撮以水服之¶
　(集騐千金/備急同)¶
又方　伏龍肝(一大塊/研碎)用好醋調令相合納臍中續煎¶
　生甘草湯三四合服¶
又方　醋湯飲之出¶
又方　雞子(一/枚)苦酒(一/合)和飲之立出¶
延年方　治胎衣不出腹脹則殺人　吞雞子黄三箇¶
<pb:KR3e0078_WYG_068-15b>¶
　仍解髪刺喉中令嘔即出若困極以水煮螻蛄一枚¶
　二十沸灌入口汁下即出(崔氏/同)¶
急救方　赤小豆(男七粒女/十四粒)東流順水吞下¶
療胞衣不下方　□藪實一箇(取子研/另細)用酒童便各半¶
　盃相和煎至七分去滓温服(如無實/根亦得)¶
又方　紅花一兩酒煮濃汁服¶
又方　以鹿角鎊屑研細三分煮蔥白湯調下¶
凡欲産時必先脱常所著衣以籠灶胞衣自下仍易産¶
<pb:KR3e0078_WYG_068-16a>¶
廣濟方　取夫單衣葢井上立出¶
又方　取産母鞋底火炙熱熨小腹上下二七次¶
又方　取路傍破草鞋前截連鼻燒灰童便和酒調下¶
又方　皂角刺燒為末毎服一錢温酒調下¶
寶慶方云婦人百病莫甚於生産産科之難臨産莫重¶
於催生既産莫甚於胞衣不下惟有花蘂石散一藥最¶
為緊要如黒神散琥珀散諸方之類雖皆有驗然居鄉¶
或逺於藥局倉卒之間無法可施今有一妙法若産訖¶
<pb:KR3e0078_WYG_068-16b>¶
胞衣不下停待稍久非特産母疲倦又且血流入胞中¶
為血所脹上衝心胸喘急疼痛必致危篤若有此證宜¶
急斷臍帶以少物繫墜(以物繫墜之時切宜用心先繫/然後截斷不爾則胞上掩心而)¶
(死/)使其子血脈不潮入胞中則胞衣自當痿縮而下縱¶
淹延數日亦不害人只要産母心懐安泰終自下矣累¶
試有驗不可輕信坐婆妄用手法多有因此而亡者慎¶
之慎之¶
針灸胞衣不下　三隂交　中極(各㵼/之)¶
<pb:KR3e0078_WYG_068-17a>¶
標幽又法　照海　内闗¶
甲女子字難若胞不出崑崙主之¶
　　　血暈(厥逆附/)¶
金匱問曰新産婦人有三病一者病痙二者病欝胃三¶
者大便難何謂也師曰新産血虚多汗出喜中風故令¶
病痙亡血復汗寒多故令欝胃亡津液胃燥故大便難¶
　按産婦欝胃即今世所謂血暈也　大全産後血暈¶
者由敗血流入肝經眼黒花頭目旋暈不能起坐甚致¶
<pb:KR3e0078_WYG_068-17b>¶
昏悶不省人事謂之血暈細酒調黒神散最佳庸醫或¶
作暗風中風治之凡暈血熱乘虚逆上湊心故昏迷不¶
省氣閉欲絶是也然其由有三有用心使力過多而暈¶
有下血多而暈有下血少而暈其暈雖同治之則異當¶
詳審之下血多而暈者但昏悶煩亂而已當以補血清¶
心藥下血少而暈者乃惡露不下上搶於心心下滿急¶
神昏口噤絶不知人當以破血行血藥古法有云産婦¶
纔分娩訖預燒秤錘或黄石子硬炭燒令通赤置器中¶
<pb:KR3e0078_WYG_068-18a>¶
急於床前以醋沃之得醋氣可除血暈産後一月時作¶
為妙崔氏云凡暈者皆是虚熱血氣奔送腹中空所致¶
欲分娩者第一須先取釅醋以塗口鼻仍置醋於傍使¶
聞其氣兼細細飲之此為上法如覺暈即以醋噀靣甦¶
來即飲醋仍少與解之(一云仍少/與水解之)一法燒乾漆令烟濃¶
熏産母靣即醒(如無乾漆取舊漆/器火燒烟熏亦妙)　郭稽中論曰産後¶
血暈者何答曰産後氣血暴虚未得安静血隨氣上迷¶
亂心神故眼前生花極甚者令人悶絶不知人口噤神¶
<pb:KR3e0078_WYG_068-18b>¶
昏氣冷醫者不識呼為暗風若作此治之病必難愈但¶
服清魂散即醒　薛産後元氣損虧惡露乘虚上攻眼¶
花頭暈或心下滿悶神昏口噤或痰壅盛者急用失笑¶
散主之若血不多而暈或神昏煩亂者大劑芎歸湯補¶
之或芸薹子散或童子小便有痰加二陳湯若因勞心¶
力而致者宜補中益氣湯加香附若因血氣虚極不省¶
人事用清魂散繼以芎歸湯及大補氣血之劑凡産可¶
用醋漆器熏或用半夏末冷水和丸入鼻孔中並無前¶
<pb:KR3e0078_WYG_068-19a>¶
患丹溪先生云血暈因氣血俱虚痰火泛上宜以二陳¶
導痰或加減朱砂安神丸以麥門冬湯下亦可大凡産¶
後口眼喎斜等證當大補氣血為主而兼以治痰若脾¶
胃虚而不能固者用六君子湯至五七個月當服安胎¶
飲至八九個月再加大腹皮黄楊腦如臨産時更宜服¶
保生無憂散庶無前患　家人婦産後小腹作痛忽牙¶
闗緊急灌以失笑散良久而甦又用四物加炮薑白术¶
陳皮而愈　一産婦兩手麻木服愈風丹天麻丸遍身¶
<pb:KR3e0078_WYG_068-19b>¶
皆麻神思倦怠晡熱作渴自汗盗汗此氣血俱虚也用¶
十全大補加炮薑數劑諸證悉退却去炮薑又數劑而¶
愈但内熱此血虚也用逍遥散而痊　一婦八月胎下¶
墜或動靣黄體倦飲食少思此脾氣虚弱用補中益氣¶
湯倍白术加蘇梗三十餘劑而安産後眩暈胸滿咳𠻳¶
用四物加茯苓半夏桔梗而愈　一産婦因産飲酒惡¶
露甚多患血暈口出酒氣此血得酒熱而妄行虚而作¶
暈也以佛手散加乾葛二錢一劑而痊酒性慓悍八月¶
<pb:KR3e0078_WYG_068-20a>¶
及産後不宜飲恐致前証産室人衆喧嚷氣熱亦致此¶
證　丹溪治一婦靣白形長心欝半夜生産侵晨暈厥¶
急灸氣海十五壯而甦後以參术等藥服兩月而安此¶
陽虚也　奉化陸嚴治新昌徐氏婦病産後暴死但胸¶
膈微熱陸診之曰此血閟也用紅花數十斤以大鍋煮¶
之候湯沸以木桶盛之將病者寢其上熏之湯氣微復¶
加之有頃婦人指動半日遂甦此與許𦙍宗治王太后¶
之意同¶
<pb:KR3e0078_WYG_068-20b>¶
清魂散　澤蘭葉　人參(各二/錢半)川芎(半/兩)荆芥(一/兩)　一方¶
　　有甘草二錢¶
　右四味為末用温酒熱湯各半盞調一錢急灌之下¶
　咽眼即開氣定即醒¶
保命荆芥散　治産後風虛血暈精神昏昧¶
　　荆芥(一兩/三錢)桃仁(炒五/錢)¶
　右二味細末熟水下三錢微喘加杏仁(炒/)甘草各三¶
　錢¶
<pb:KR3e0078_WYG_068-21a>¶
衍義治産後血暈用荆芥穗為末童便調下二三錢極¶
　妙　産後血暈身痙直戴眼口角與目外眵向上牽¶
　急不知人取雞子一枚去殻取清以荆芥末二錢調¶
　服遂仍依次調治若無他疾則不須治甚為敏捷¶
　右荆芥例氣虚人不可服¶
來甦散　治臨産用力太過氣血暈悶不省人事¶
　　木香(不見/火)神麴(炒/)陳皮(去/白)白芍藥　阿膠(蛤粉/炒)麥¶
　　糵(炒/)黄茋(去/蘆)生薑(炒黒各/一錢)糯米(一/撮)苧根(洗浄一/錢半)甘¶
<pb:KR3e0078_WYG_068-21b>¶
　　草(炙半/錢)¶
　右十一味作一服水二盅煎至一盅斡開口灌下連¶
　進為愈¶
芎歸湯　治産後去血過多血暈不省¶
　　川芎　當歸(各等/分)¶
　右二味作一服水二盅煎至一盅食前服腹中刺痛¶
　加白芍藥口乾煩渴加烏梅麥門冬發寒熱加白芍¶
　藥水停心下加茯苓生薑虚煩不得眠加人參竹葉¶
<pb:KR3e0078_WYG_068-22a>¶
芎歸加芍藥湯治産後去血過多而暈(方見産後/血不止)¶
保命集治産後血暈危困¶
　　生地黄汁(一大/盃)當歸　赤芍藥(各二錢/半剉)¶
　右三味水煎三五沸温服如覺煩熱去當歸入童子¶
　小便半盞服之¶
廣濟治産後血暈心悶不識人神言鬼語氣急欲絶¶
　　芍藥　甘草(各一/兩)丹參(七錢半並/為㕮咀)生地黄汁(一/升)生¶
　　薑汁　白蜜(各三/合)¶
<pb:KR3e0078_WYG_068-22b>¶
　右六味水二升先煎前藥取八合下二汁及蜜和匀¶
　分兩服¶
梅師治産後餘血攻心或下血不止心悶靣青身冷氣¶
　欲絶新羊血一盃飲之妙日三服¶
産後忽冒悶汗出不識人者暴虚故也破雞子三枚吞¶
之便醒若未醒可與童便一升甚驗　若産後去血多¶
者又增此疾與雞子不醒者可急作竹瀝汁一服五合¶
須臾不定再與五合頻與三五服瘥¶
<pb:KR3e0078_WYG_068-23a>¶
又方　松烟墨二錢燒通紅窨滅為末温酒或酒湯調¶
　服半匕¶
丹婦人産後血暈此乃虚火載血漸漸暈將上來用鹿¶
角燒灰出火毒研極細用好酒童便調灌下一呷即醒¶
此物行血極効¶
獨行散　治産後血暈昏迷不省衝心悶絶¶
　　五靈脂(二兩半/生半炒)¶
　右為細末毎服二錢温酒調下口噤者抝開口灌之¶
<pb:KR3e0078_WYG_068-23b>¶
　入喉即愈一方加荆芥為末童便調服如血崩不止¶
　加當歸酒童便煎不拘時服¶
治下胎或産後血上衝心已死用欝金燒存性為末二¶
　錢釅醋一合調灌之立活¶
産後血暈心悶氣絶紅花一兩搗為末分作二服酒二¶
　盅煎取一盅併服如口噤斡開灌之効　一方用紅¶
　花三兩新者無灰酒童便各半升煮取一盃服¶
肘後治血暈　蘇木(三兩/細剉)水五升煮取二升分再服瘥¶
<pb:KR3e0078_WYG_068-24a>¶
　無蘇木取緋衣煮汁飲之亦得¶
聖惠治産後血暈不知人及狂語麒麟竭(一兩細/研為末)非時¶
　以温酒調下二錢匕¶
奪命散　治産後血暈血入心經語言顛倒健忘失志¶
　及産後百病¶
　　没藥　血竭(各等/分)¶
　右二味研細為末纔産下便用童便細酒各半盃煎¶
　一兩沸調下二錢良久再服其惡血自循下行更不¶
<pb:KR3e0078_WYG_068-24b>¶
　衝上免生百疾專治婦人方只用白湯調　五羊洪¶
　運使子含孺人産後語言顛倒譫語不已如有神靈¶
　服諸藥無効召陳診之六脈和平陳以此藥兩服愈¶
紅花散(保/命)治産後血昏血暈血崩及月事不匀逺年乾¶
　血氣¶
　　乾荷葉　牡丹皮　川當歸　紅花　蒲黄(炒各/等分)¶
　右五味為細末毎半兩酒煎和查温服如胎衣不下¶
　榆白皮湯調半兩¶
<pb:KR3e0078_WYG_068-25a>¶
　右破血輕劑¶
牡丹散(三/因)治産後血暈悶絶口噤則斡開口灌之¶
　　牡丹皮　大黄(煨/)芒硝(各一/兩)冬𤓰子(半/合)桃仁(三十/粒去)¶
　　(皮/尖)¶
　右五味剉毎服五錢水三盅煎一盅半去滓入硝又¶
　煎分二服¶
産書治産後心煩手脚煩熱氣力欲盡血暈連心頭硬¶
　及寒熱不禁接骨木破之如筭子一握以水一升煎¶
<pb:KR3e0078_WYG_068-25b>¶
　取半升分温二服或小便數血不止服之即瘥此木¶
　煎三遍其力一般此是起死之方¶
　右重劑血㸃滴不出者宜用¶
花蘂石散　治産後氣欲絶惡血奔心欲死者但以童¶
　便調一錢服之取下惡物為妙(胞衣/不下)¶
黒神散治産後血暈用細酒調服佳(産後通/用方)　此方寒¶
　多者用之¶
治産後血暈心悶亂恍惚如見鬼　生益母草汁(三合/如無)¶
<pb:KR3e0078_WYG_068-26a>¶
　(根亦/可)生地黄汁(二/合)童便(一/合)雞子清(三/枚)　右以前三味¶
　煎三四沸後入雞子清攪停作一服¶
治産後血暈狂語不識人狂亂　童便(二/合)生地黄汁(一/合)¶
　赤馬通(七/枚)紅雪(八/分)　右以上二味浸赤馬通絞去滓¶
　下紅雪温為兩服¶
　右方熱多者用之¶
仲景云産婦鬱冒其脈㣲弱不能食大便反堅但頭汗¶
出所以然者血虚而厥厥而必冒冒家欲解必大汗出¶
<pb:KR3e0078_WYG_068-26b>¶
以血虚下厥孤陽上出故頭汗出所以産婦喜汗出者¶
亡隂血虚陽氣獨盛故當汗出隂陽乃復大便堅嘔不¶
能食小柴胡湯主之病解能食七八日更發熱者此為¶
胃虚大承氣湯主之　今按鬱冒即暈也觀此則産後¶
血暈有汗下和解三法當分表裏虚實精而别之¶
張氏方治産後血暈全不省人事極危殆者¶
　(右切韭菜入有嘴磁瓶内煎熱醋沃之便密紥瓶口/以瓶嘴向産婦鼻孔令醋氣透入須先扶病人起坐)¶
　(惡血衝心故有此證韭能去心之滯血加以醋氣運/逹之用無不效  又方半夏洗不以多少為末丸如)¶
<pb:KR3e0078_WYG_068-27a>¶
　(大豆内鼻孔即/甦亦療五絶)¶
治胎後血上衝心生薑五片切以水八升煮取三升分¶
　三服¶
崔氏療産乳暈絶方以洗兒水飲三合良　或惡血服¶
　少許良¶
醋墨(産後通/用方)¶
針灸摘産後血暈不省人事　三里　支溝　三隂交¶
　(心術無/此一穴)¶
<pb:KR3e0078_WYG_068-27b>¶
標幽又法　隂交　陽别¶
世又法　神門　内闗(不應取/後穴)闗元(灸/)¶
厥逆(産後手足厥逆肩井主之一婦人産後日食茶粥/二十餘碗至一月後遍身氷冷數塊人以指按其)¶
(冷處即冷從指下上應至心如是者二年諸治不効以/八物湯去地黄加橘紅入薑汁竹瀝一酒盅十服乃温)¶
　　　血不下¶
大夫惡露不下者由産後臟腑勞傷氣血虚損或胞絡¶
挾於宿冷或産後當風取凉風冷乘虚而搏於血血則¶
壅滯不宣積蓄在内故令惡露不下也　薛前證若惡¶
<pb:KR3e0078_WYG_068-28a>¶
露不下用失笑散(見後/心痛)若氣滯血凝用花蘂石散(胞衣/不下)¶
　一産婦患前證服峻厲之劑惡露隨下久而昏憒以¶
手䕶其腹余曰此脾氣復傷作痛故用手䕶也以人參¶
理中湯加肉桂二劑補之而愈¶
大全療産後三四日惡露不下¶
　　芍藥(十/分)知母(八/分)生薑　當歸　蒲黄(各四/分)紅花(二/分)¶
　　荷葉中心蒂(七/枚)生地黄汁(二/合)¶
　右八味細切以水二升煎至七合去滓服¶
<pb:KR3e0078_WYG_068-28b>¶
荷葉散　療産後惡露不下腹中疼痛心神煩悶¶
　　乾荷葉(二/兩)鬼箭羽　桃仁　劉寄奴　蒲黄(各一/兩)¶
　右五味為粗末毎服三錢以童便一大盃薑二片生¶
　地黄一分搥碎同煎至六分去滓無時熱服¶
廣濟療産後惡露不多下方¶
　　川牛膝　大黄(各二/兩)牡丹皮　當歸(各一/兩半)芍藥¶
　　蒲黄　桂心(各一/兩)¶
　右七味為末以生地黄汁調酒服方寸匕日二服血¶
<pb:KR3e0078_WYG_068-29a>¶
　下愈¶
没藥丸　治産後惡露方行而忽然斷絶驟作寒熱臍¶
　腹百脈皆痛如錐刺非常此由冷熱不調或思慮動¶
　作氣所擁遏血蓄經絡¶
　　當歸(一/兩)桂心　芍藥(各半/兩)桃仁(去皮尖/炒研)没藥(研各/二錢)¶
　　(半/)䖟虫(去足/翅炒)水蛭(炒焦各/三十枚)¶
　右七味為末醋糊丸如豌豆大醋湯下三丸¶
千金備急丹(見胞衣/不下)¶
<pb:KR3e0078_WYG_068-29b>¶
保命治婦人惡血不下　當歸(炒/)芫花(炒等/分)¶
　右二味為細末毎服三錢酒下　又方用好墨醋淬¶
　末以童便酒下妙¶
梅師治産後血不下蒲黄三兩水三升煮取一升頓服¶
本事方治産後血不下益母草搗絞汁毎服一小鍾入¶
　酒一合攪匀温服¶
千金治産後血不去麻子五升酒一升浸一宿明旦去¶
　查温服一升不瘥再服一升不吐不下不得與男子¶
<pb:KR3e0078_WYG_068-30a>¶
　通一月將養如初瘥¶
黒龍丸(見通用/方内)¶
生料五積散　治産後惡露不快腹中疼痛或腹内有¶
　塊及發寒熱並加醋少許煎通口服亦能療血崩¶
　　　血不止¶
大夫産後惡露不絶者由産後傷於經血虚損不足或¶
分解之時惡血不盡在於腹中而臟腑挾於宿冷致氣¶
血不調故令惡露淋瀝不絶也　薛前證若肝氣熱而¶
<pb:KR3e0078_WYG_068-30b>¶
不能主血用六味地黄丸若肝氣虚不能藏血用逍遥¶
散若脾氣虚而不能攝血用六君子湯胃氣下陷而不¶
能統血用補中益氣湯若脾經欝熱而血不歸源用加¶
味歸脾湯若肝經怒火而血妄行用加味四物湯若氣¶
血俱虚用十全大補湯若肝經風邪而血沸騰用一味¶
防風丸　一産婦惡露淋漓體倦靣黄食少惡寒晝夜¶
不寐驚悸汗出此脾經虚熱用加味歸脾湯而痊後因¶
怒脇脹作嘔少食用六君子加柴胡治之而痊¶
<pb:KR3e0078_WYG_068-31a>¶
芎歸加芍藥湯　治産後血崩眩暈不知人事¶
　　川芎　當歸　芍藥(各等/分)¶
　右三味㕮咀毎服四錢以水一鍾半煎至七分去渣¶
　無時熱服¶
雲岐治産後血崩如豆汁紫黒過多者四物湯加蒲黄¶
　生地黄汁阿膠薊根艾白芷煎服¶
療産後七八日惡露不止¶
　　敗醬草　當歸(各六/分)芍藥　續斷(各八/分)川芎　竹¶
<pb:KR3e0078_WYG_068-31b>¶
　　茹(各四/分)生地黄(炒乾十/二分)¶
　右七味細剉以水二升煮取八合空心頓服¶
丹二七孺人産後冒寒哭多血再下身瞤脈沉¶
　　當歸　白术　陳皮　川芎　乾薑　黄芩(各二/錢)¶
　　芍藥(一/錢)炙甘草(少/許)¶
　右八味分二貼水煎服¶
王孺人因憂慮墮胎後兩月餘血不止腹痛此體虚氣¶
　滯惡物行不盡　陳皮(一/錢)白术(二/錢)芍藥(一/錢)木通　川¶
<pb:KR3e0078_WYG_068-32a>¶
　　芎(五/分)甘草(二分/炙)作湯下五芝丸六十粒食前服¶
獨聖湯　療産後亡血過多心腹徹痛然後血下久而¶
　不止亦治赤白帶下年深諸藥不能療者良驗¶
　　貫衆(狀如刺蝟者一箇全用只/揉去毛花蔓用之不剉斷)¶
　右用好酒醋蘸濕漫火炙令香熟候冷為細末用米¶
　飲調下二錢空心食前服¶
千金治産後惡血不盡或經月或半歳者升麻三兩清¶
　酒五升煮取二升半分温再服¶
<pb:KR3e0078_WYG_068-32b>¶
牡蠣散　治産後惡露淋瀝不絶心悶短氣四肢乏弱¶
　頭目昏重煩熱不思飲食靣黄體痩¶
　　牡蠣(煆/)川芎　熟地黄　白茯苓　龍骨(各一/兩)續¶
　　斷　當歸　艾葉(酒/炒)人參　五味子　地榆(各半/兩)¶
　　甘草(二錢/半)¶
　右十二味為末毎服二錢水一中盞生薑三片棗一¶
　枚煎至六分去滓食前服¶
産書産後猶有餘血水氣者宜服豆淋酒黒豆五升熬¶
<pb:KR3e0078_WYG_068-33a>¶
　令烟盡於磁器内以酒一斗焠之葢豆淋酒治汚血¶
　又能發表也¶
治産後惡血不絶崩血不可禁腹中絞痛氣息急治蓐¶
　中三十六疾(廣濟/方)¶
　　亂髪(燒一/兩)阿膠(二/兩)代赭石　乾薑(各三/兩)馬蹄殻(一/枚)¶
　　(燒/)乾地黄(四/兩)牛角䚡(五兩/酥炙)¶
　右七味為細末煉蜜和丸如梧桐子大毎服三四十¶
　丸空心米飲下日二服¶
<pb:KR3e0078_WYG_068-33b>¶
反魂丹(見前胎/産大法)¶
文仲葛氏治惡露不絶方　以鋸截桑木取屑五指撮¶
　酒服之¶
又方　炙桑白皮煮水飲之¶
秘祿治胎落下血不止以桑木中蠧蟲燒末酒服方寸¶
　匕日二服¶
療産後泄血不止無禁度及治腹痛胸膈悶以薑黄為¶
　末酒服方寸匕日三四服(胡氏云薑黄/治惡露不止)¶
<pb:KR3e0078_WYG_068-34a>¶
療産後血不止虚羸迨死亦治血氣蒲黄二兩水二升¶
　煎八合頓服¶
　　　心痛¶
大全産後心痛為隂血虧損隨火上衝心絡名曰心胞¶
絡痛宜大岩蜜湯治之若寒傷心經名曰真心痛朝發¶
夕死夕發朝死無藥可救　薛前證若陽氣虚寒用岩¶
蜜湯温之瘀血上衝用失笑散散之血既散而痛仍作¶
用八珍湯補之大凡心腹作痛以手按之却不痛此血¶
<pb:KR3e0078_WYG_068-34b>¶
虚也須用補養之劑　一産婦凡前證昏憒口噤冷汗¶
不止手足厥逆用六君子加附子一錢以迴其陽二劑¶
頓甦又以十全大補湯養其血氣而安　一産婦患前¶
證手不敢近腹用失笑散一服下瘀血而愈次日復痛¶
亦用前藥而安　一産婦患前證用大黄等藥其血雖¶
下復患頭痛發熱惡寒次日昏憒自以兩手堅䕶其腹¶
不得診視其靣色青白余謂脾氣虚寒而痛也用六君¶
子湯加薑桂而痛止又用八珍湯加薑桂調理而安¶
<pb:KR3e0078_WYG_068-35a>¶
七氣手拈散　治産後心氣攻痛¶
　　𤣥胡索　小蘹香　白芍藥　乾漆(炒/)枳殻(各二/錢)¶
　　黄連　石菖蒲　香附子　蘇葉(各一/錢半)没藥　乳¶
　　香(各一/錢)甘草(六/分)¶
　右十二味剉散分作二服毎服用水一盞半薑三片¶
　煎至七分空心服¶
大岩蜜湯¶
　　生乾地黄　當歸　獨活　吳茱萸　芍藥　乾¶
<pb:KR3e0078_WYG_068-35b>¶
　　薑　甘草　桂心　小草(各一/兩)細辛(半/兩)¶
　右十味為散毎服半兩水三盞煎至一盞去滓稍熱¶
　服評曰産後心痛雖非産蓐常疾痛或有久痛未必¶
　便是血痛設是岩蜜湯豈可用熟地黄熟地黄泥血¶
　安能去痛此方本出千金用生乾地黄耳茱萸一升¶
　合凖五兩乾薑三兩細辛治停寒在下焦方本一兩¶
　却減半兩制竒制耦量病淺深自有品數不可妄意¶
　加減然以岩蜜湯治血痛不若失笑散更捷¶
<pb:KR3e0078_WYG_068-36a>¶
失笑散　治心腹痛欲死百藥不效服此頓愈(此方與/紫金丸)¶
　(大同/小異)¶
　　五靈脂　蒲黄(各等/分)¶
　右二味為末先用釅醋調二錢熬膏入水一盞煎至¶
　七分食前熱服良驗¶
經心錄蜀椒湯　治産後心痛此大寒所為¶
　　蜀椒(二/合)芍藥(三/兩)半夏　當歸　桂心　人參　甘¶
　　草　茯苓(各二/兩)生薑汁(五/合)蜜(一/升)¶
<pb:KR3e0078_WYG_068-36b>¶
　右十味切以水九升煮椒令沸下諸藥煮取三升半¶
　去滓下薑汁及蜜更煎取三升服五合至六合¶
火龍散亦治産後心痛(方見胎/前心痛)¶
治産後血不盡心腹痛荷葉熬令香為末水煎下方寸匕¶
聖惠治産後惡血衝心痛氣悶欲絶用桂心三兩搗羅¶
　為散狗胆汁和丸如櫻桃大不拘時候熱酒磨下二¶
　丸¶
𤣥胡索散　手拈散(俱心/腹痛)¶
<pb:KR3e0078_WYG_068-37a>¶
　　　腹痛¶
薛産後小腹作痛俗名兒枕塊用失笑散行散之若惡¶
露既去而仍痛用四神散調補之若不應用八珍湯若¶
痛而惡心或欲作嘔用六君子湯若痛而泄㵼用六君¶
子湯送四神丸若泄㵼痛而或後重用補中益氣湯送¶
四神丸若胸膈飽脹或惡食吞酸或腹痛手不可按此¶
是飲食所致當用二陳加山查白术以消𨗳若食既消¶
而仍痛或按之不痛或更加頭痛煩熱作渴惡寒欲嘔¶
<pb:KR3e0078_WYG_068-37b>¶
等證此是中氣被傷宜補脾胃為主若發熱腹痛按之¶
痛甚不惡食不吞酸此是瘀血停滯用失笑散以消之¶
若止是發熱頭痛或兼腹痛按之却不痛此是血虚用¶
四物加炮薑參术以補之病機要云胎産之病從厥隂¶
經論之無犯胃氣及上中二焦為之三禁不可汗不可¶
下不可利小便發汗者同傷寒下早之證利大便則脈¶
數而已動於脾利小便則内亡津液胃中枯燥製藥之¶
法能不犯三禁則榮衛自和而寒熱止矣如發渴用白¶
<pb:KR3e0078_WYG_068-38a>¶
虎氣弱用黄茋血刺痛則用當歸腹中痛則加芍藥宜¶
詳察脈證而用之丹溪先生云産後當大補氣血為先¶
雖有雜證從末治之一切病多是血虚皆不可發表¶
一産婦腹痛發熱氣口脈大余以為飲食停滯不信乃¶
破血補虚反寒熱頭痛嘔吐涎沬又用䧏火化痰理氣¶
四肢逆冷泄㵼下墜始悔問余曰何也余曰此脾胃虚¶
之變症也法當温補遂用六君加炮薑二錢肉桂木香¶
各一錢四劑諸證悉退再用補中益氣之劑元氣悉復¶
<pb:KR3e0078_WYG_068-38b>¶
　一婦人産後腹痛後重去痢無度形體倦怠飲食不¶
甘懐抱久欝患繭唇寐而盗汗如雨竟夜不敢寐神思¶
消爍余曰氣血虚而有熱用當歸六黄湯内黄芩連蘖¶
炒黒一劑汗頓止再劑全止乃用歸脾湯八珍散兼服¶
元氣漸復而愈　一産婦小腹作痛服行氣破血之藥¶
不效其脈洪數此瘀血内潰為膿也以𤓰子仁湯二劑¶
痛止更以太乙膏下膿而愈産後多有此病縱非癰用¶
之更效　一産婦小腹痛小便不利用薏苡仁湯二劑¶
<pb:KR3e0078_WYG_068-39a>¶
痛止更以四物加紅花桃仁下瘀血而愈大抵此證皆¶
因榮衛不調或瘀血停滯所致若脈洪數已有膿脈但¶
數㣲有膿脈遲緊乃瘀血下之即愈若腹脹大轉側作¶
水聲或膿從臍出或從大便出宜用蠟礬丸太乙膏及¶
托裏藥　一産婦小腹作痛有塊脈芤而濇以四物加¶
𤣥胡紅花桃仁牛膝木香治之而愈　一婦産後小腹¶
患痛服𤓰子仁湯下瘀血而痊凡瘀血停滯宜急治之¶
緩則腐化為膿最難治療若流注闗節則患骨疽失治¶
<pb:KR3e0078_WYG_068-39b>¶
多為敗證　一婦人寒月中産後腹大痛覺有塊百方¶
不治一人教以羊肉四兩熟地黄二兩生薑一兩水煎¶
服之二三次愈¶
大兒枕者由母胎中宿有血塊因産時其血破散與兒¶
俱下則無患也若産婦臟腑風冷使血凝滯在於小腹¶
不能流通則令結聚疼痛名之曰兒枕也¶
延胡索散　治産後兒枕腹痛¶
　　延胡索　當歸(各一/兩)真琥珀　蒲黄(炒各二/錢半)赤芍¶
<pb:KR3e0078_WYG_068-40a>¶
　　藥(半/兩)桂心(半/兩)紅藍花(二/錢)¶
　右七味為細末以童便合酒温温調三錢食前服¶
療新産後七八日腹痛兩脇痛¶
　　當歸　劉寄奴　苦梗(各十/二分)延胡索(别為/末)桂(心/)¶
　　陳皮(各四/分)茯苓　芍藥(各八/分)¶
　右八味㕮咀以水二升煮取八合調延胡索末空心服¶
療先患冷氣因産後發腹痛¶
　　川芎　桂心　當歸　吳茱萸　茯苓　芍藥¶
<pb:KR3e0078_WYG_068-40b>¶
　　甘草(各六/分)桃仁(十/分)¶
　右八味㕮咀以水七升煮取二升去滓分三服¶
丹産後三日血塊痛發熱¶
　　五靈脂(畧/炒)牡丹皮　没藥　滑石¶
　右四味研細分五貼豆淋酒調下之食前¶
馮宅産後發熱腹中痛有塊自汗惡寒曾服黒神散¶
　　白术　芍藥(三/錢)滑石(五/錢)黄芩　牡丹皮(各二/錢半)人參¶
　　川芎　當歸尾　陳皮　荆芥　乾薑(各一/錢)甘草(少/許)¶
<pb:KR3e0078_WYG_068-41a>¶
治血瘕痛無定處¶
　　童便(三/升)生地黄汁　生藕汁(各一/升)生薑汁(二/升)¶
　右先煎三味約三分減二次下薑汁漫火煎如稀餳¶
　毎取一合温酒調下¶
黒神散　療産後血塊痛經脈行後腹疼并經脈不調¶
　　熟地黄(一/斤)陳生薑(半/斤)¶
　右二味同和炒乾為末毎服二錢用烏梅調下常服¶
　酒調經脈不通烏梅荆芥酒調下¶
<pb:KR3e0078_WYG_068-41b>¶
一方同山查濃煎汁入沙糖少許再煎熱服¶
治兒枕痛乃血瘕也用真蒲黄研細調酒服二錢如燥¶
渴者新汲水調下　又方隔年蟹殻燒灰酒調下¶
治産後兒枕大痛黒白散¶
　　烏金石(醋煅七/次另研)寒水石(煅存性/為末)¶
　右各収之痛時各炒一錢半米飲調下痛止勿服未止再服¶
海藏云四物加𤣥胡索没藥白芷湯治産後敗血作痛¶
　(通治婦/人諸疾)¶
<pb:KR3e0078_WYG_068-42a>¶
四物苦楝湯(雜病/腹痛)　一方治臍下痛不可忍四物湯加¶
𤣥胡索二錢半服之¶
紫金丸治産後臍下痛即失笑散醋為丸是也　立效¶
散治産枕痛不可忍用五靈脂慢火炒乾為末温酒下¶
二錢立瘥¶
惡露不盡金匱産後七八日無太陽證小腹堅痛此惡¶
露不盡不大便煩躁發熱切脈微實再倍發熱日晡時¶
煩躁者不食食則讝語至夜即愈宜大承氣湯主之熱¶
<pb:KR3e0078_WYG_068-42b>¶
在裏結在膀胱也　大全産後惡血雖常通行或因外¶
感五邪内傷七氣致令斬然而止餘血壅滯所下不盡¶
故令腹痛當審其因而治之　一産婦小腹痛甚牙關¶
緊急此瘀血内停灌以失笑散下血而甦又用四物加¶
炮薑白术陳皮而愈　一婦人經水來比常度過多不¶
止遂用濇藥止之致腹作痛此乃氣血凝滯也用失笑¶
散二服而愈¶
地黄散　治産後惡血不盡腹中疼痛¶
<pb:KR3e0078_WYG_068-43a>¶
　　生地黄(炒/)當歸(各二/錢)生薑(半兩切如芡實大/新瓦上焙令焦黒)¶
　右三味為細末毎服二錢空心薑酒調下¶
當歸血竭丸　治婦人産後惡露不下結聚成塊心胸¶
　痞悶及臍下堅痛¶
　　當歸　血竭　芍藥　蓬术(炮各/二兩)五靈脂(四/兩)¶
　右五味為細末醋糊丸如梧桐子大毎服五十丸食¶
　前温酒送下¶
温隠居澤蘭湯　治産後惡露不盡腹痛徃來兼胸滿¶
<pb:KR3e0078_WYG_068-43b>¶
　少氣¶
　　澤蘭(熬/)生乾地黄　當歸(各七/錢半)芍藥　生薑(細切/蠅頭)¶
　　(大新瓦上炒/焦各二兩半)甘草(一兩/半)大棗(十四/枚)¶
　右七味細切水九升煮三升分三服欲死塗身得瘥¶
卷荷散　治産後血上衝心血刺血暈血氣腹痛惡露¶
　不快¶
　　卷荷(初出/水者)紅花　當歸(各一/兩)蒲黄(隔紙/炒)牡丹皮(各半/兩)¶
　右五味為細末毎服二錢空心鹽酒調下一臘内童¶
<pb:KR3e0078_WYG_068-44a>¶
　子小便調¶
又方産後下血不盡腹内堅痛不可忍¶
　　當歸　芍藥桂心(各三/兩)桃仁(一百二/十粒製)¶
　右水六升煮二升温分兩服未瘥加大黄¶
又方産後血結下不盡腹中絞痛不止　大黄(别/浸)生乾¶
　地黄　當歸(各十/分)川芎　桂心　芍藥(各八/分)甘草¶
　黄芩(各六/分)桃仁(四十九/粒製)　細切水七升煮二升半入¶
　大黄煮三沸分温三服¶
<pb:KR3e0078_WYG_068-44b>¶
又産後血下不盡腹中痛無計　木香　當歸　牛膝¶
　　　川芎　黄茋　芍藥(各八/分)大黄(十三/分浸)芒硝(十二/分)¶
　右細切水七升煮二升半入大黄更三沸分三服¶
又産後惡露不盡結聚小腹疼痛　當歸(七錢/半)製香附¶
　子(一/兩)琥珀　没藥　青皮　赤芍藥　木香　桂心¶
　(各半/兩)　研為細末以烏豆淋酒調二錢¶
産寶治産後餘血作疼兼塊者　桂心　薑黄(各等/分)¶
　為細末酒調方寸匕血下盡妙¶
<pb:KR3e0078_WYG_068-45a>¶
産乳方芸臺散　産後惡露不盡血結刺痛名血母塊¶
　兼治心腹諸疾¶
　　芸薹子(隔紙/炒)當歸　桂心　赤芍藥(各等/分)¶
　右四味細末酒調二錢産後可常服¶
黒神散治産後惡露不盡心胸痞悶臍腹撮痛汚血諸¶
　疾(産後通/用方)¶
丹治産後惡露未盡小腹作痛　五靈脂(末/)香附(末/)¶
　右合和醋為丸甚者加留尖桃仁(一方加/蛤粉)¶
<pb:KR3e0078_WYG_068-45b>¶
救急療惡露不盡腹脹痛　取亂髪如雞子大灰水洗¶
　垢浄燒存性末之酒調服二錢¶
又療産後血不盡心腹痛悶方　取荷葉燒灰存性熱¶
　湯和服煮取汁飲之亦良¶
又方　以鐵秤錘一枚燒赤投酒中(酒凖/五升)用此酒煮當¶
　歸三兩取二升去滓分温再服千金同一方無當歸¶
大全以惡露不盡腹痛及兒枕心腹刺痛小腹疼痛寒¶
疝分為四門由母胎中宿有血塊産後不與兒俱下而¶
<pb:KR3e0078_WYG_068-46a>¶
仍在腹作痛謂之兒枕其惡露下不快而作痛者胎中¶
原無積聚不為兒枕也若惡露已盡或由它故腹痛如¶
仲景枳實芍藥散證或由血虚腹痛如仲景當歸生薑¶
羊肉湯證自當别論故復臚列諸名方於後若服枳實¶
芍藥散不愈仍當求責瘀血也故下瘀血湯諸方附焉¶
而補虚諸方終之不復立寒疝條金匱云産後腹痛煩¶
滿不得卧枳實芍藥散主之¶
枳實芍藥散方¶
<pb:KR3e0078_WYG_068-46b>¶
　　枳實(燒令黑/勿太過)芍藥(各等/分)¶
　右二味杵為散服方寸匕日三服并主癰膿以麥粥下之¶
　薛前證若因氣滯用延胡索散若因外寒用五積散¶
　若因怒氣用四物加木香柴胡若因血虛用四物參¶
　术炮薑若因陽氣虚弱用四君當歸炮薑若因脾虚¶
　血弱用六君當歸炮薑治之　一産婦患前證或作¶
　嘔或昏憒此脾氣虚寒用人參理中湯漸愈又以補¶
　中益氣湯加茯苓半夏全愈後復作痛而兼喘仍用¶
<pb:KR3e0078_WYG_068-47a>¶
　補中益氣湯培補脾肺而愈¶
師曰産婦腹痛法當以枳實芍藥散假令不愈者此為¶
　腹中有乾血着臍下宜下瘀血湯主之¶
下瘀血湯方¶
　　大黄(二/兩)桃仁(二十/枚)&KR2015;蟲(二十枚/熬去足)¶
　右三味末之煉蜜和為四丸以酒一升煎一丸取八¶
　合頓服之新血下如豚肝¶
保命方治血暈血結或聚於胸中或偏於小腹或連於¶
<pb:KR3e0078_WYG_068-47b>¶
　脇肋四物湯四兩倍當歸川芎加鬼箭羽紅花𤣥胡¶
　各一兩同為粗末加下四味煎調没藥散服¶
　　蝱蟲(一錢去/翅足炒)水蛭(一錢/炒)麝香(少/許)没藥¶
　右為末入前藥調服血下痛止只服一服¶
千金桃仁芍藥湯　治産後腹痛¶
　　桃仁(半/斤)芍藥　川芎　當歸　桂心　乾漆(碎/熬)甘¶
　　草(各二/兩)　細切水八升煮二升半分三服¶
延胡索散　治産後臍下痛¶
<pb:KR3e0078_WYG_068-48a>¶
　　延胡索　桂心(各半/兩)當歸(一/兩)¶
　右三味為細末熱酒調下二錢¶
香桂散　治産後臍下疼痛不止¶
　　川芎　當歸(各二/錢半)桂心(半/兩)¶
　右三味為細末分為三服毎服酒一錢煎三五沸更¶
　入童便少許煎至七分温服甚者不過再服即瘥¶
又方　釡底墨(醋炒/令乾)延胡索　劉寄奴　桂心　菴閭子¶
　右等分為末熱酒調下二錢¶
<pb:KR3e0078_WYG_068-48b>¶
紫金丸　治産後惡露不快腰痛小腹如刺時作寒熱¶
　頭痛不思飲食亦治久有瘀血月水不調黄痩不思¶
　飲食並能治之亦可療心痛(與失笑/散同)¶
　　五靈脂(水淘去砂石焙/乾秤炒為末)真蒲黄¶
　右以好米醋調五靈脂慢火熬成膏次以蒲黄末捜¶
　和丸如櫻桃大毎服一丸水與童便各半盞煎至七¶
　分令藥化温服之少頃再一服惡露即下久有瘀血¶
　成塊月信不利者並用酒磨下¶
<pb:KR3e0078_WYG_068-49a>¶
當歸養血丸　治産後惡血不散發渴心腹疼痛及惡¶
　露不快臍下急痛連及腰脚疼痛¶
　　當歸　赤芍藥　牡丹皮　延胡索(各二/両)桂心(一/兩)¶
　右五味為末煉蜜丸梧子大空心酒下三四十丸痛¶
　甚者細嚼下¶
金匱産後腹中㽲痛當歸生薑羊肉湯主之并治腹中¶
　寒疝虛勞不足¶
當歸生薑羊肉湯　當歸(三/兩)生薑(五/兩)羊肉(一/斤)¶
<pb:KR3e0078_WYG_068-49b>¶
　右三味以水八升煮取三升温服七合日三服若寒多¶
　者加生薑成一斤痛多而嘔者加橘皮　白术　加¶
　生薑者亦加水五升煮取三升二合服之¶
衍一婦人産當寒月寒氣及産門臍下脹滿手不得犯¶
此寒疝也醫將治之以抵當湯謂其有瘀血也予教之¶
曰非其治也可服張仲景羊肉湯少減作二服遂愈¶
産後六七日忽然臍腹痛皆由呼吸之間冷氣乘虚而¶
入宜服當歸建中湯四順理中丸共研再丸作小丸飯¶
<pb:KR3e0078_WYG_068-50a>¶
飲吞下極妙¶
仲景内補當歸建中湯治婦人産後虚羸不足腹中刺¶
　痛不止吸吸少氣或苦小腹中急痛引腰背不能飲¶
　食産後一月日得服四五劑為善令人強壯¶
　　當歸(四/兩)桂枝(三/兩)芍藥(六/兩)生薑(三/兩)甘草(二/兩)大棗(十二/枚)¶
　右六味以水一斗煮取三升分温三服一日令盡若¶
　太虛加飴糖六兩湯成内於火上煖令飴消若去血¶
　過多崩傷内衂不止加地黄六兩阿膠二兩合八味¶
<pb:KR3e0078_WYG_068-50b>¶
　湯成内阿膠服之¶
濟生增損四物湯　治産後隂陽不和乍寒乍熱惡露¶
　停滯亦令寒熱但看小腹急痛為異¶
　　當歸(酒/浸)白芍藥(一/兩)川芎(一/兩)人參(一/兩)甘草(炙半/兩)乾薑(一/兩)¶
　右六味㕮咀毎服四錢薑三片水煎無時熱服¶
千金治産後餘疾腹中絞痛痩乏不下食¶
　　當歸　黄茋　芍藥(各六/分)乾地黄　白术(各八/分)桂¶
　　心　甘草(各四/分)大棗(十四/枚)¶
<pb:KR3e0078_WYG_068-51a>¶
　右八味㕮咀水二升煮取八合空心服忌生葱¶
丹溪云局方五積散治産後餘血作痛以蒼术為君麻¶
黄為臣厚朴枳實為使雖有當歸芍藥之補血僅及蒼¶
术三分之一不思産後之婦有何寒邪血氣未充似難¶
發汗借曰藥性温和可以推陳致新豈可用麻黄之悍¶
附以蒼术枳朴之散乎虚而又虚禍不旋踵矣¶
附腸中痒治婦人産後腸中痒不可忍以針線袋安所¶
卧褥下勿令人知　又方取箭簳及鏃安所卧床下勿¶
<pb:KR3e0078_WYG_068-51b>¶
令婦知¶
　　　脇脹痛¶
大産後兩脇脹滿氣痛由膀胱宿有停水因産後惡露¶
下不盡水壅痞與氣相搏積在膀胱故令脇肋脹滿氣¶
與水相激故令痛也　薛前證若肝經血瘀用𤣥胡索¶
散若肝經氣滯用四君青皮柴胡若肝經血虛用四物¶
參术柴胡氣血俱虛用八珍柴胡若腎水不足不能生¶
肝用六味丸若肺金勢盛尅制肝木用㵼白散仍參前¶
<pb:KR3e0078_WYG_068-52a>¶
各論主之　一産婦因怒兩脇脹痛吐血甚多發熱惡¶
寒胸腹脹痛余以為氣血俱虚用八珍加柴胡丹皮炮¶
薑而血頓止又用十全大補湯而寒熱漸退此證茍非¶
用薑桂辛温助脾肺以行藥勢不惟無以施其功而反¶
助其脹耳¶
經効療産後血氣脇肋脹痛　當歸(一十/二分)芍藥　苦梗¶
　　㯽榔　枳殻(各八/分)桂心　青木香　柴胡(各六/分)¶
　右八味㕮咀以水二升煎取八合去滓空心分温二服¶
<pb:KR3e0078_WYG_068-52b>¶
療産後惡露不下血氣壅痞脇脹痛不下食　蘇木¶
　　紫葛(各十/二分)芍藥當歸(各八/分)桂心蒲黄(各六/分)生地黄汁(三/合)¶
　右七味㕮咀以水二升煎取七合下蒲黄分兩服¶
當歸散　治産後腹痛脇肋脹滿¶
　　當歸　乾薑(等/分)¶
　右二味為末毎服三錢水一盞煎八分入鹽醋少許¶
　食前熱服(選竒方/用酒煎)¶
經效理血氣煩悶脇肋脹滿及痛　芍藥(八/分)蒲黄　延¶
<pb:KR3e0078_WYG_068-53a>¶
　　胡索(各四/分)當歸(六/分)荷葉蒂(炙三/枚)¶
　右五味水二升煎取七合後入蒲黄空心分兩服¶
廣濟療産後腹痛氣脹脇下悶不下食兼㣲利　茯苓¶
　　人參　當歸　甘草(各六/分)生薑　陳皮(各四/分)厚朴(八/分)¶
　右七味㕮咀以水二升煎取八合去滓分温服¶
抵聖湯　治産後腹脇悶滿或嘔吐者¶
　　赤芍藥　半夏　澤蘭葉　陳皮　人參　甘草(等/分)¶
　右六味㕮咀毎四錢薑五片煎温服¶
<pb:KR3e0078_WYG_068-53b>¶
　　　腰痛¶
大腎主腰脚産後腰痛者為女人腎位繫於胞産則勞¶
傷腎氣損動胞絡虚未平復而風冷客之冷氣乘腰故¶
令腰痛也若寒冷邪氣連滯背脊則痛久未已後忽有¶
孕必致損動葢胞絡屬腎腎主腰故也　薛前證真氣¶
虚邪乘之者用當歸黄茋湯或十全大補為主佐以寄¶
生湯如不應用十全大補加附子　一産婦腰痛腹脹¶
善噫諸藥皆嘔余以為脾虛血弱用白术一味炒黄毎¶
<pb:KR3e0078_WYG_068-54a>¶
劑一兩米泔煎時飲匙許四劑後漸安百餘劑而愈¶
療産後風冷腰痛不可轉側四肢沉重行歩艱難　獨¶
　　活　川芎　芍藥(炒/黄)桂心　續斷　生薑　桑寄¶
　　生(各六/分)當歸　防風(各八/分)¶
　右九味㕮咀以水三升煮取一升去滓空心分二服¶
千金大豆酒　療産後中風腰背強痛中風煩熱苦渴¶
　頭身皆重此因風冷及傷寒所致　用大豆(五升炒/令烟盡)¶
　以酒一升投之密葢令温去豆服一升日夜數服卧¶
<pb:KR3e0078_WYG_068-54b>¶
　取㣲汗避風(亦有加羌活/服者亦佳)¶
生料五積散加桃仁煎亦妙¶
保命治血癖腹乃刺刺腰痛用四物湯細末三兩加酒¶
　煮𤣥胡索末二兩毎服三錢酒下¶
廣濟療産後虛冷血氣流入腰腿痛不可轉　敗醬¶
　　當歸(各八/分)川芎　桂心　芍藥(各六/分)¶
　右五味㕮咀水二升煮取八合分温二服忌葱¶
救急療婦人産後餘血不盡血流入腰脚疼痛胸滿氣¶
<pb:KR3e0078_WYG_068-55a>¶
　急兩脇痛方　生薑(一/斤)淡竹葉(一升/切)¶
　右二味以水二升煮取一升去滓分温二服¶
生地黄湯(廣/濟)療産後三日患腰疼腹中餘血未盡并手¶
　脚疼不下食¶
　　生地黄汁(一/升)芍藥甘草(各二/兩)丹參(四/兩)蜜(一/合)生薑汁(半/合)¶
　右以水三升煮取一升去滓内地黄汁蜜薑汁㣲火¶
　煎一兩沸一服三合日二夜三利一兩行中間進食¶
　與藥更進服¶
<pb:KR3e0078_WYG_068-55b>¶
如神湯(方見/腰痛)¶
産後惡露方行忽然漸少斷絶不來腰中重痛下注兩¶
　股痛如錐刀刺痛入骨中此由血滯於經絡不即通之¶
　有大痛處必作癰疽宜桃仁湯恐作癰者預服五香¶
　連翹湯¶
桃仁湯方　桃仁(去皮/尖)蘇木　生地黄(各半/兩)䖟虫(去翅/足炒)¶
　　水蛭(炒各三/十枚)¶
　右五味為粗末毎服三錢水一盞煎至六分去滓温¶
<pb:KR3e0078_WYG_068-56a>¶
　服無時惡露下即住服¶
五香連翹湯方(一方有大/黄一兩)¶
　　木香　沉香　丁香　乳香　麝香　升麻　獨¶
　　活　桑寄生　連翹　木通(各二兩共/為粗末)¶
　右十味毎服五錢水二盞煎一盞去滓入竹&KR0377;少許¶
　温服¶
紫金丸治産後惡露不快腰痛小腹如刺寒熱腹痛久¶
　有瘀血月水不調亦可治心痛方見前¶
<pb:KR3e0078_WYG_068-56b>¶
當歸黄耆湯　治産後腰痛不可轉側自汗壯熱身體¶
　强氣短¶
　　黄耆　芍藥(各二/兩)當歸(三/兩)¶
　右三味剉末毎服四錢薑四片水煎温服¶
　¶
　¶
　¶
　證治凖繩卷六十八¶
