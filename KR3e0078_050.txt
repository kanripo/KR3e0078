# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.919134
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷五十
<pb:KR3e0078_WYG_050-1a>¶
欽定四庫全書¶
　證治凖繩卷五十¶
　　　　　　　　　　　　　明　王肯堂　撰¶
　傷寒¶
　　勞復食復¶
　　　女勞復¶
　龎病新差後氣血津液虚耗慎勿為諸勞動事凡言語思¶
　慮勞神梳浴澡頮勞力勞則生熱而復病如初也又新瘥¶
<pb:KR3e0078_WYG_050-1b>¶
　後精髓枯燥切不可為房事犯房事勞復必死魏督郵顧¶
　子獻病瘥後華佗囑之慎勿勞事餘事尚可女勞即死此¶
　是女勞復非隂陽易也又素問云病熱而有所遺者是新¶
　瘥後腸胃尚弱若多食則難消化而復病如初也此是食¶
　復新瘥强人足兩月虚弱人足百日則無復病矣¶
大病瘥後勞復者枳實梔子湯主之若有宿食者加大¶
黄如博碁子大五六枚(成病有勞復有食復傷寒新瘥/血氣未平餘熱未盡且作勞動)¶
(病者名曰勞復病熱少愈而强之熱有所藏因其穀氣/留摶兩陽相合而病者名曰食復勞復則熱氣浮越與)¶
<pb:KR3e0078_WYG_050-2a>¶
(枳實梔子䜴湯以解之不待虚煩懊憹也食復則/胃有宿積加大黄以下之不待腹滿譫語之候也)¶
枳實梔子豉湯方¶
　　枳實(三枚炙/)　梔子(十四枚/擘)　豉(一升/綿裹)¶
　右三味以清漿水七升空煮取四升内枳實梔子煮¶
　取二升下豉更煮五六沸去滓溫分再服覆令微似¶
　汗(傷寒之邪自外入勞復之邪自/内發發汗吐下當隨宜施治也)¶
　(枳實梔子豉湯則應吐劑此云覆令微似汗出者以/其熱聚於上苦則吐之熱散於表者苦則發之内經)¶
　(曰火淫所勝以苦/發之此之謂也)¶
<pb:KR3e0078_WYG_050-2b>¶
傷寒瘥已後更發熱者小柴胡湯主之脈浮者以汗解¶
之脈沈實者以下解之(瘥後餘熱未盡更發熱者與小/柴胡湯以和解之脈浮者熱在)¶
(表也故以汗解脈沈者/熱在裏也故以下解之)¶
海大抵勞者動也動非一種有内外血氣之異焉若勞¶
乎氣則無力與精神者法宜微舉之若勞乎血與筋骨¶
者以四物之類補之若勞在脾内為中州調中可已此¶
為有形病也但見外證則謂之復病非為勞也如再感¶
風寒是已¶
<pb:KR3e0078_WYG_050-3a>¶
許記有人患傷寒得汗數日忽身熱自汗脈弦數心不¶
得寧真勞復也予診之曰勞心之所致神之所舍未復¶
其初而又勞傷其神榮衛失度當補其子益其脾解其¶
勞庶幾得愈授以補脾湯佐以小柴胡湯解之或者難¶
曰虚則補其母今補其子何也予曰子不知虚勞之異¶
乎難經曰虚則補其母實則瀉其子此虚當補母人所¶
共知也千金曰心勞甚者補脾氣以益之脾王則感之¶
於心矣此勞則當補子人所未聞也蓋母生我者也子¶
<pb:KR3e0078_WYG_050-3b>¶
繼我而助我者也方治其虚則補其生我者如錦囊所¶
謂本骸得氣遺體受䕃同義方治其勞則補其助我者¶
與荀子言未有子富而父貧同義此治虚與勞所以異¶
也¶
補脾湯治傷寒得汗差後脾胃傷冷物胸膈不快尋常¶
　血氣不和¶
　　人參　白术　甘草　橘皮(去白/)　青皮(去白/)¶
　　乾薑(各等分/)¶
<pb:KR3e0078_WYG_050-4a>¶
　右為末每服三錢水一盞煎數沸熱服入鹽㸃亦得¶
海麥門冬湯治勞復氣欲絶者用之有効能起死囘生¶
　　麥門冬(去心/一兩)　甘草(炙二兩/)　粳米(半合/)¶
　右為細末水二盞煎粳米令熟去米約湯一小盞半¶
　入藥五錢匕棗二枚去核新竹葉一十五片同煎至¶
　一盞去渣溫服不能服者綿滴口中又治小兒不能¶
　灌藥者宜用此綿滴法　此方不用石膏以其三焦¶
　無火熱也兼自欲死之人陽氣將絶者故不用石膏¶
<pb:KR3e0078_WYG_050-4b>¶
　若加人參大妙¶
外大病後不足病虚勞補虚取七嵗以下五嵗以上黄¶
牛乳一升水四升煎至一升如人饑稍稍飲不得多期¶
十日服不住佳¶
肘治篤病新起早勞食飲多致勞復欲死燒鼈甲服方¶
寸匕¶
活雄鼠屎湯　治勞復¶
　　梔子(十四枚/)　雄鼠屎(二七粒兩/頭尖者是)　枳殻(三枚炒/)¶
<pb:KR3e0078_WYG_050-5a>¶
　右為細末每服四錢水一盞半入蔥白二寸香豉三¶
　十粒同煎一盞分二服勿令病人知鼠屎¶
七味蔥白湯　治傷寒或因起動勞復或因吃食稍多¶
　皆成此候若復甚者一如傷寒初有此證宜服此方¶
　　蔥白(連鬚/)　乾葛(二錢/)　新豉(半合/)　生薑(切一/合)¶
　　麥門冬(去/心)　熟地黄(各三/錢)流水(四升以/杓揚之)¶
　右七味用清水煎三分減二去滓分二服漸漸服之¶
　取汗¶
<pb:KR3e0078_WYG_050-5b>¶
千金方　治勞復或食復發熱者¶
　　梔子仁　石膏(各三錢/)　豭鼠屎(十四/粒)　豉(半合/)¶
　右用水二鍾煎至一鍾去滓通口服之¶
補中益氣湯　治勞復發熱氣高而喘身熱而煩四肢¶
　怠惰¶
　　人參(二錢/)　白术(土炒/)　軟苗柴胡　陳皮¶
　　白芍藥(各一/錢)黄茋(各一錢/二分)　甘草　升麻(各五/分)¶
　　當歸身(一錢/二分)¶
<pb:KR3e0078_WYG_050-6a>¶
　右作一服用水二鍾煎至八分去滓溫服　若下元¶
　隂火動或夢中失精或虚勞煩盛或自汗隂虚不足¶
　者加知母黄檗(各一/錢)五味子(九/粒)麥門冬(一錢/半)主之若¶
　兼有宿食不消心下痞者去升麻人參加枳實黄連¶
　(各一/錢)主之若不能眠者加逺志酸棗仁(各一/錢)茯神(一/錢)¶
　(半/)主之凡脈弱人虚倍用人參自汗盜汗倍用黄茋¶
　食少胃弱倍用白术外熱多倍加軟苗柴胡之類¶
吳大凡病新瘥後血氣虚弱餘熱末盡古人所謂如大¶
<pb:KR3e0078_WYG_050-6b>¶
水浸牆水退則牆蘇不可犯之但宜安卧守靜以養其¶
氣設或早起勞動則血氣沸騰而發熱也經言脈浮者¶
以汗解之脈實者以下解之若不可汗不可下宜小柴¶
胡湯隨證増損以和之或濈然汗出而解或寒顫汗出¶
而解也凡新瘥後虚煩不得眠者參胡温膽湯加酸棗¶
仁主之凡虚羸少氣氣逆欲嘔者竹葉石膏湯主之虚¶
熱燥渴者亦用此湯去半夏主之活人書治勞復身熱¶
者豭鼠屎湯主之千金治勞復以麥門冬湯主之易老¶
<pb:KR3e0078_WYG_050-7a>¶
加人參以益元氣也若身熱食少無力者以參胡三白¶
湯或補中益氣湯増損主之如無熱而下虚有寒者以¶
黄茋建中湯虚甚者以大建中湯人參養榮湯之類主¶
之若隂虚火動者必少加知母黄檗以救腎水也¶
凡新瘥後只宜先進白稀粥湯次進濃者又次進糜粥¶
亦須少少與之常令不足則可不可盡意過食之也其¶
諸般肉食等物皆不可食經言病人新差脈已解但日¶
暮微煩者此食穀早或多故也蓋胃弱不能消化宜減¶
<pb:KR3e0078_WYG_050-7b>¶
穀則愈矣經言食復發熱者以枳實梔子豉湯主之如¶
宿食内結大便不去者加大黄如圍碁子大五六枚下¶
之又曰食復發熱不解者以柴胡湯加減隨證用之若¶
食少胃弱痞悶者以四君子湯為主而加味以主之如¶
有表熱加軟苗柴胡内外有熱少佐黄芩心下痞悶心¶
煩有内熱加枳實黄連如不眠更加酸棗仁有痰加橘¶
紅半夏嘔吐者亦加之如米食不化加神麴麥糵肉食¶
不化加棠毬子枳實青皮之類消尅之也貴在通變而¶
<pb:KR3e0078_WYG_050-8a>¶
已¶
凡男子大病瘥後早犯女色而為病者名曰女勞復也¶
其候頭重不舉目中生花腰背疼痛或小腹裏急絞痛¶
或憎寒發熱或時隂火上衝頭面烘熱心胸煩悶活人¶
書以豭鼠屎湯主之有熱者以竹皮湯燒裩散主之千¶
金方以赤衣散主之虚弱者以人參三白湯調下赤衣¶
散為妙若小腹急痛脈沈逆冷者以當歸四逆湯加附¶
子吳茱萸送下赤衣散救之仍以吳茱萸一升酒拌炒¶
<pb:KR3e0078_WYG_050-8b>¶
熨小腹為佳凡卵縮入腹離經脈見者死不可救也¶
竹皮湯　治女勞復頭重不舉目中生花腹内絞痛有¶
　熱者¶
　　青竹皮(刮取/半升)¶
　右用水二鍾煎至七分溫服之¶
千金赤衣散　治女勞復并隂易¶
　　室女月經布近隠處者燒灰用白湯下日三服¶
凡酒味苦辛乃大熱有毒者也且大寒惟酒不冰其熱¶
<pb:KR3e0078_WYG_050-9a>¶
可見也蓋傷寒熱病本熱未解而欲飲酒則轉加熱盛¶
而病増劇若脈弦大者須用小柴胡湯加葛根黄連烏¶
梅主之若脈洪大者以人參白虎湯加葛根黄連主之¶
或竹葉石膏湯黄連解毒湯皆可用多加雞矩子尤妙¶
　　　瘥後諸病¶
水氣大病瘥後從腰以下有水氣者牡蠣澤瀉散主之¶
(成大病差後脾胃氣虚不能制約腎水歸於隧道故水/溢下焦腰以下為腫也金匱要畧曰腰以下腫當利小)¶
(便與牡蠣澤瀉散/利小便而散水也)¶
<pb:KR3e0078_WYG_050-9b>¶
牡蠣澤瀉散方¶
　　牡蠣(熬/)　澤瀉　括蔞根　蜀漆(洗去/脚)葶藶(煞/)¶
　　蔏陸根(熬/)海藻(洗去鹹以/上各等分)¶
　右七味異搗下篩為散更入臼中治之白飲和服方¶
　寸匕小便利止後服日三¶
　(鹹味湧泄牡蠣澤瀉海藻之鹹以泄水氣内經曰濕/淫於内平以苦佐以酸辛以苦泄之蜀漆葶藶括蔞)¶
　(蔏&KR0034;之酸辛與/苦以導腫濕)¶
喜唾大病瘥後喜唾久不了了者胃上有寒當以丸藥¶
<pb:KR3e0078_WYG_050-10a>¶
溫之宜理中丸(成汗後陽氣不足胃中虚寒不内津液/故喜唾不了了與理中丸以温其胃加)¶
(益智仁/更佳)¶
　千金方瘥後口乾喜唾或咽痛用大棗十枚烏梅三¶
　箇共搗細入煉蜜丸如棗核大含口中徐徐嚥下或¶
　咽痛不愈者以山豆根涼水浸含嚥苦汁亦佳¶
欲吐傷寒解後虚羸少氣氣逆欲吐者竹葉石膏湯主¶
之(成傷寒解後津液不足而虚羸餘熱未盡熱則傷/氣故少氣氣逆欲吐與竹葉石膏湯調胃而散熱)¶
竹葉石膏湯方¶
<pb:KR3e0078_WYG_050-10b>¶
　　竹葉(二把/)石膏(一觔/)半夏(半升/洗)人參(三兩/)¶
　　甘草(二兩/)粳米(半升/)麥門冬(一升/去心)¶
　右七味以水一斗煮取六升去滓内粳米煮米熟湯¶
　成去米溫服一升日三服¶
　(辛甘發散而除熱竹葉石膏甘草之甘辛以發散餘/熱甘緩脾而益氣麥門冬人參粳米之甘以補不足)¶
　(辛者散也氣逆者欲其/散半夏之辛以散逆氣)¶
日暮微煩病人脈已解而日暮微煩以病新瘥人强與¶
穀脾胃氣尚弱不能消穀故令微煩損穀則愈(陽明王/於申酉)¶
<pb:KR3e0078_WYG_050-11a>¶
(戌宿食在胃故日暮微煩當小下之以/損宿食只用梔子䜴湯痞鞕加枳實)¶
　以前俱出仲景書　以後續増¶
　補遺¶
驚悸茯神散　治傷寒後虚羸心氣乏力弱驚悸多忘¶
　　茯神　黄茋　菖蒲(各一/兩)白芍藥　人參(各半/兩)¶
　　逺志(去骨半/七錢)¶
　右㕮咀每服五錢水一中盞入棗三枚煎至六分去¶
　滓溫服¶
<pb:KR3e0078_WYG_050-11b>¶
龍齒丸　治傷寒後伏熱在心心虚驚悸¶
　　龍齒　　人參　　生乾地黄　　茯神(各一/兩)¶
　　逺志(去骨/)鐵粉(細研兩/各半)黄連(去鬚/)　馬牙硝(細研/)¶
　　防風(各七/錢半)麝香(細研/五分)麥門冬(去心焙/一兩半)¶
　右為細末都研令勻煉蜜為丸如梧子大每服二十¶
　丸竹葉金銀湯下不拘時服¶
温膽湯　治傷寒瘥後調理¶
　　半夏(湯泡/)茯苓(去皮/)陳皮(去白/)枳實(炒各/二錢)¶
<pb:KR3e0078_WYG_050-12a>¶
　　竹茹(一錢/)甘草(半錢/)¶
　右作一服水二鍾生薑三片煎至一鍾不拘時服¶
加味温膽湯　治瘥後心膽虚怯觸事易驚夢寐不安¶
　氣鬱生涎涎與氣搏變生諸證或短氣困乏或復自¶
　汗四肢浮腫飲食無味心虚煩悶坐卧不安¶
　　枳實(䴸炒/)半夏(湯炮/)白茯苓(去皮/)橘紅¶
　　人參(各一/錢半)竹茹　　香附　　　麥門冬(去心/)¶
　　柴胡　　桔梗(各一/錢)甘草(半錢/)¶
<pb:KR3e0078_WYG_050-12b>¶
　右作一服水二鍾生薑三片紅棗二枚煎至一鍾不¶
　拘時服¶
煩熱柴胡湯　治傷寒後夾勞五心煩熱背膊疼痛手¶
　足無力不能飲食¶
　　柴胡　　赤茯苓　鼈甲(去裙襴/醋浸炙)　黄茋(各一/兩)¶
　　秦芁　　地骨皮　黄芩(去黑心/)　枳殻(去瓤/䴸炒)¶
　　葛根(各半/兩)甘草(炙/)　人參(各七/錢半)¶
　右㕮咀每服四錢水一盞半煎至七分不拘時温服¶
<pb:KR3e0078_WYG_050-13a>¶
虚汗鼈甲散　治傷寒後虚羸盜汗不止四肢無力向¶
　晚増寒¶
　　鼈甲(去裙襴/醋炙黄)附子(炮坼去/皮臍)甘草(炙/)肉蓯蓉(酒浸去/皮炙乾)¶
　　人參　黄茋　熟地黄　桃仁(去皮尖雙/仁䴸炒)¶
　　枳殻(去瓤/䴸炒)杜仲(炙黄/)五味子　柴胡　牛膝(各七/錢半)¶
　　牡蠣(煆/)　蒼术(炒各一兩/)¶
　右㕮咀每服五錢水一大盞生薑半分棗三枚煎至¶
　五分不拘時溫服¶
<pb:KR3e0078_WYG_050-13b>¶
治傷寒後虚羸日夜汗出不止心燥口乾咽喉不利¶
　　黄雌雞(一隻腸肚淨/去理如常法)牡蠣(煅粉/)麻黄根(各二兩/)¶
　　肉蓯蓉(一兩酒浸一宿/刮去鱗甲切)¶
　右先將雞麻黄根以水七大盞煮取汁三大盞去雞¶
　麻黄根後下肉蓯蓉牡蠣煎取一盞半去滓分三服¶
　空心午前夜後臨卧時服¶
治大病差後多虚汗¶
　　龍骨　　牡蠣(煅粉/)麻黄(各等分/)¶
<pb:KR3e0078_WYG_050-14a>¶
　右為末以粉身¶
喘𠻳紫苑散　治傷寒後肺痿勞𠻳唾膿血腥臭連連¶
　不止漸將羸瘦¶
　　紫苑(洗去/苗土)天門冬　貝母(煨微黄/各一兩)生乾地黄¶
　　桔梗(各一/兩半)百合　　知母(各七/錢半)¶
　右㕮咀每服四錢水一鍾半煎六分去滓溫服無時¶
夢泄牡蠣散　治傷寒後虚損心多怔悸夜夢泄精¶
　　牡蠣(煅粉/)桂心　鹿茸(酥炙/)白芍藥　龍骨(各一/兩)¶
<pb:KR3e0078_WYG_050-14b>¶
　　甘草(炙半兩/)¶
　右㕮咀每服五錢水一大盞生薑一錢棗三枚煎至¶
　五分去滓食前温服¶
麢羊角丸　治傷寒夜夢精泄不禁身體枯燥瘦瘠骨¶
　立者¶
　　麢羊角屑　犀角屑　石龍芮　韮子(炒/)龍骨¶
　　硃砂(細研/水飛)　鹿茸(酒浸/炙)澤瀉(各一/兩半)桂心¶
　　木香(各一/錢)¶
<pb:KR3e0078_WYG_050-15a>¶
　右為細末煉蜜和搗五七百杵丸如梧桐子大每服¶
　三十丸食前用温酒下¶
失音二瀝湯　治傷寒失音不語¶
　　竹瀝　　荆瀝　　棃汁(各三/合)¶
　右攪冷勻以綿濾過分温四服空心日晚各一服¶
嘔噦人參湯　治傷寒後虚羸少力嘔噦氣逆¶
　　人參　　白茯苓(去皮/)半夏(湯洗七/次炒)陳皮(去白/)¶
　　白术(各半/兩)麥門冬(去心/焙)黄茋(各一/兩)　甘草(炙二錢/半)¶
<pb:KR3e0078_WYG_050-15b>¶
　右㕮咀每服五錢匕水一盞半生薑三片棗二枚擘¶
　破同煎至八分去滓食前温服¶
下利訶棃勒丸　治傷寒後膿血利下部疼痛¶
　　訶棃勒(去核/炮)人參(各一/兩)　白茯苓(去皮/)當歸(焙/)¶
　　木香　　　白芷(各七/錢半)　牡丹皮(半兩/)¶
　右搗羅為末煉蜜和搗三五百杵丸如梧桐子大每¶
　服三十丸食前米飲下日再服¶
黄連丸　治傷寒熱病後熱毒下利膿血¶
<pb:KR3e0078_WYG_050-16a>¶
　　黄連(炒七錢半/)烏梅肉(炒二兩/)¶
　右為細末煉蜜入少蠟和搗五六百杵丸如梧桐子¶
　大每服二十丸加至三十丸空心米飲下¶
訶棃勒飲　治傷寒後氣不和自利無度¶
　　訶梨勒(四枚二生/二煨去核)　　草豆蔲(四枚二生/二煨去皮)¶
　右㕮咀每服二錢匕漿水一盞煎至六分去滓空心¶
　溫服¶
燥腸丸　治傷寒汗下後大小便自利腹中痛者¶
<pb:KR3e0078_WYG_050-16b>¶
　　附子(一枚/炮)　乾薑(一兩/)　龍骨　　吳茱萸¶
　　訶棃勒(去核/)御米殻(各半/兩)¶
　右為細末酒糊為丸如梧桐子大每服三十丸温水¶
　下利止勿服¶
腰痛治傷寒發汗吐下後體虚元臟積冷氣刺腰痛轉¶
　動艱難¶
　　原蠶蛾(半斤/)　　糯米(半升/)¶
　右二味同炒令米色焦然後搗羅為末每用半兩以¶
<pb:KR3e0078_WYG_050-17a>¶
　米醋調如稀糊入銚子内煎攪令稠乗熱攤於蠟紙¶
　上貼痛處以帛纒縛冷即易之¶
杜仲酒　治傷寒後體虚元臟挾風冷腰膝疼痛行履¶
　不得¶
　　杜仲(去麄皮/炙二兩)　獨活(半兩/)　　附子(炮裂去/皮臍)¶
　　牛膝(各一兩/)　仙靈脾¶
　右細剉用生絹袋盛以酒五升浸密封頭經七日後¶
　開每日取三二合温服日三服未瘥再浸服¶
<pb:KR3e0078_WYG_050-17b>¶
不得眠梔子烏梅湯　治傷寒瘥後不得眠¶
　　梔子　　　　黄芩(各二錢/)　柴胡(三錢/)¶
　　甘草(一錢/)　　烏梅(三箇去核/)¶
　右作一服水二鍾生薑三片竹葉十四片豆豉三十¶
　粒煎至一鍾不拘時服¶
發豌豆瘡千金方治豌豆瘡只以黄連一味酒炒水煎¶
服之外以赤小豆為末入真青黛以雞子清和塗瘡上¶
其效如神¶
<pb:KR3e0078_WYG_050-18a>¶
遺毒凡傷寒汗出不徹邪熱結耳後一寸二三分或耳¶
下俱腫鞕者名曰發頥此為遺熱乗毒之所致也宜速¶
消散則可若緩則成膿又為害也¶
連翹敗毒散　治發頤初腫服此消之¶
　　羌活(中/)　獨活(中/)　連翹(上/)　荆芥(中/)　防風(中/)¶
　　柴胡(中/)　升麻(下/)　桔梗(中/)　甘草(下/)　川芎(中/)¶
　　牛蒡子(新瓦上炒研/碎用  中)當歸尾(酒洗中/)¶
　　紅花(酒洗下/)　　　蘇木(下/)　天花粉(中/)¶
<pb:KR3e0078_WYG_050-18b>¶
　右用水一鍾好酒一鍾同煎一鍾去滓徐徐温服如¶
　未消加穿山甲蛤粉(炒一/錢)腫至面者加香白芷(一/錢)漏¶
　蘆(五/分)如大便燥實者加酒浸大黄(一錢/半)壯者倍用之¶
　凡内有熱或寒熱交作者倍用柴胡加酒洗黄芩(一/錢)¶
　酒炒黄連(一/錢)¶
消毒救苦散　消腫散毒用米醋調塗傅四圍留頭如¶
　乾即又傅¶
　　大黄(三錢/)黄芩　　黄連　　黄檗　　芙蓉葉¶
<pb:KR3e0078_WYG_050-19a>¶
　　大薊根　白芨　　白斂　　天南星　半夏¶
　　紅花　　檀花　　當歸尾　赤小豆¶
　　白芷(各一/錢半)朴硝　　雄黄(另研末/各一錢)¶
一方用見腫消草生白芨白斂土大黄生大薊根野苧¶
麻根共搗成餅入朴硝一錢和勻貼腫上留頭勿貼如¶
乾即換之若更加山慈菇金線重樓根尤妙¶
内托消毒散　治發頤有膿不可消者已破未破服之¶
　　人參(中/)　黄茋(上/)　防風(中/)　白芷(中/)　川芎(中/)¶
<pb:KR3e0078_WYG_050-19b>¶
　　當歸(中/)　桔梗(中/)　連翹(中/)　升麻(中/)　柴胡(中/)¶
　　金銀花(中/)甘草節(中/)¶
　右用水一鍾好酒一鍾同煎一鍾去滓徐徐温服瘡¶
　破者以𤣥武膏貼之四圍赤腫不退者仍以前藥塗¶
　之兼服臘礬丸最妙¶
昏冒凡傷寒汗出愈後漸覺昏昏不醒如鬼&KR1090;之狀或¶
錯語呻吟者此因汗出未盡邪熱伏於心胞所致也活¶
人書用知母麻黄湯以汗之但慮病後血氣俱虚豈可¶
<pb:KR3e0078_WYG_050-20a>¶
與發汗若脈弱人虚者只宜十味温膽湯加黄連主之¶
若有寒熱潮熱日晡發熱者以小柴胡湯隨證増損主¶
之¶
傷寒瘥後虚弱治例¶
當歸六黄湯　治傷寒新瘥後虚熱盜汗不止¶
　　當歸身(酒洗一/錢五分)黄檗(炒/)　　黄芩(炒各/七分)黄連(炒五/分)¶
　　黄茋(鹽水炙/二錢)　生地黄(酒洗/)熟地黄(酒蒸各/一錢)¶
　右作一服水二鍾煎至八分食逺温服之¶
<pb:KR3e0078_WYG_050-20b>¶
加味黄茋建中湯　治陽虚無熱惡寒盜汗無力下虚¶
　者¶
　　黄茋　　白芍藥(各二/錢)　當歸(一錢/半)　人參¶
　　白术　　麻黄根　　　牡蠣粉(各一/錢)官桂(五分/)¶
　　飴糖(一匙/)大棗(一枚/)¶
　右煎法同前¶
滋隂補腎丸　治病後隂虚精血不足四肢少力心神¶
　不寧夜夢遺精或虚熱盜汗飲食進少不為肌肉身¶
<pb:KR3e0078_WYG_050-21a>¶
　體羸弱面色青黄而無血色宜服此丸滋腎水制虚¶
　火大有益也¶
　　熟地黄(酒蒸/)生地黄(酒浸/)白术(各二/兩)人參¶
　　麥門冬(去心/)五味子　　當歸(酒浸/)白芍藥(酒炒/)¶
　　川芎　　　黄茋(鹽水/炙)　山藥　　蛤粉(叧研/極細)¶
　　茯神(去皮/尖)　砂仁(各一/兩)　知母(炒一/兩半)黄檗(炒二/兩)¶
　右十六味共為細末煉蜜和成於石臼内杵千餘下¶
　丸如梧桐子大每服五十丸空心淡鹽湯下¶
<pb:KR3e0078_WYG_050-21b>¶
加味補隂丸　治證同前¶
　　黄檗(鹽酒拌/炒四兩)熟地黄　知母(鹽酒/拌炒)敗龜板(醋炙各/二兩)¶
　　虎脛骨　　鎖陽(醋炙/)白芍藥(酒/炒)當歸(酒浸/)¶
　　川牛膝(酒洗/)杜仲(醋炙/去絲)砂仁(以上各/一兩)若冬月天寒¶
　　加乾薑炮五錢¶
　右為末煉蜜入猪脊髓五條共搗和成石臼内杵千¶
　餘下丸如梧桐子大每服五十丸空心淡鹽酒或鹽¶
　湯下¶
<pb:KR3e0078_WYG_050-22a>¶
硃砂安神丸　治病後心神不安夜卧不寧或亂夢不¶
　得眼¶
　　硃砂(叧研水飛二錢/用一半為衣)黄連(炒/)　生地黄(酒洗焙乾/各一錢半)¶
　　當歸身(酒浸/一錢)　　　甘草(炙半/錢)¶
　右為細末湯浸蒸餅糊為丸如菉豆大硃砂為衣隂¶
　乾每服三十丸以口中津液嚥下或燈心湯下¶
加味枳术丸　治病後胃弱食少服此進飲食强胃氣¶
　　枳實(炒/)　神麴(炒/)　大麥糵(炒/)　棠毬子¶
<pb:KR3e0078_WYG_050-22b>¶
　　陳皮(各一/兩)人參　　白术(各二/兩)¶
　右為末荷葉燒飯和丸如梧桐子大每服七八十丸¶
　白湯下如夏有熱加薑炒黄連(七錢/)如冬月天寒加¶
　砂仁(一/兩)如氣鬱不舒暢加香附(一/兩)如痰多加橘紅(一/兩)¶
　去陳皮更加半夏麴(一兩/)¶
六君子湯　治傷寒汗下之後將見平復宜服此調理¶
　助脾進食辟邪氣大妙¶
　　人參　　　　白术　　　　黄耆¶
<pb:KR3e0078_WYG_050-23a>¶
　　白茯苓　　　山藥　　　　甘草(各等分/)¶
　右㕮咀每服四錢水一盞半生薑三片棗一枚同煎¶
　至七分去滓温服¶
養脾湯　治傷寒後脾胃虚弱不思飲食¶
　　茯苓　　　　乾薑(炮各/一兩)　　白术(二兩/)¶
　　丁香　　　　人參　　　　甘草(各半兩/)¶
　右如法事治一處搗羅為末每服三錢水一盞煎至¶
　六分温服日三不拘時候¶
<pb:KR3e0078_WYG_050-23b>¶
健脾散　治傷寒後脾胃虚弱不欲飲食縱食不能消¶
　化¶
　　訶棃勒皮　　白术　　　　麥糵(炒令/微黄)¶
　　人參(各一/兩)　　乾薑(炮七/錢半)　　神麴(炒/)¶
　　甘草(炙/)　　　枳殻(䴸炒/)　　大腹皮(各半/兩)¶
　右㕮咀每服四錢水一中盞入生薑半分煎至六分¶
　去滓不拘時稍熱服¶
　　　隂陽易¶
<pb:KR3e0078_WYG_050-24a>¶
傷寒隂陽易之為病其人身體重少氣少腹裏急或引¶
隂中拘攣熱上衝胷頭重不欲舉眼中生花膝脛拘急¶
者燒裩散主之¶
燒裩散取婦人中裩近隠處剪燒灰以水和服方寸匕¶
日三服小便即利隂頭微腫則愈婦人病取男子裩襠¶
燒灰用¶
　嘗治傷寒病未平復犯房室命在須臾用獨參湯調¶
　燒裩散凡服參一二斤餘得愈者三四人信哉用藥¶
<pb:KR3e0078_WYG_050-24b>¶
　不可執一也¶
　　　附¶
治傷寒病新瘥隂陽未和因合房室則令人隂腫入腹¶
絞痛婦人則裏急腰胯連腹内痛名曰隂陽易也其男¶
子病新瘥未平復而婦人與之交接得病名曰陽易婦¶
人病新瘥未平復而男子與之交接得病名曰隂易苦¶
二男二女並不自相易所以呼為易者以隂陽相感動¶
其毒著於人如換易然其病之狀身熱衝胸頭重不能¶
<pb:KR3e0078_WYG_050-25a>¶
舉眼中生花四肢拘急小腹絞痛手足拳則死亦有不¶
即死者病苦少腹裏急熱上衝胸頭重不欲舉百節解¶
離經脈緩弱血氣虚骨髓竭便恍恍翕翕氣力轉小著¶
牀不能動搖起止仰人或牽引嵗月方死宜燒裩散豭¶
鼠糞湯竹茹湯青竹茹湯乾薑湯當歸白术湯選用之¶
(海藏云熱者燒裩散竹皮湯寒者豭鼠屎湯當歸白术/湯至於校正方妙香丸條下治雜病隂陽易中有牛黄)¶
(腦麝之類是/治其熱證也)¶
青竹茹湯　婦人病未平復因有所動致熱氣衝胸手¶
<pb:KR3e0078_WYG_050-25b>¶
　足拘急搐搦如中風狀宜此湯¶
　　𤓰蔞根(一兩/)　青竹茹(刮半升/淡竹是)¶
　右以水二升煮取一升二合去渣分二三服¶
妙香丸　治隂陽易不瘥大便不通心神昏亂驚惕不¶
　安者¶
　　辰砂(叧研細水/飛三錢)冰腦　　膩粉　　麝香¶
　　牛黄(各七/錢半)　　金箔(五片/)巴豆霜(二錢半/)¶
　右為細末入黄蠟(三/錢)蜜一小匙同煉勻和藥為丸每¶
<pb:KR3e0078_WYG_050-26a>¶
　藥一兩作三十丸米飲下五丸弱者三丸壯者或七¶
　丸亦可取大便通即止¶
百一治交接勞復隂卵腫或縮入腹腹絞痛或便絶蚯¶
蚓數條絞取汁服之良¶
海若隂陽易果得隂脈當隨證用之　若脈在厥隂當¶
歸四逆湯送下燒裩散　若脈在少隂通脈四逆湯送¶
下燒裩散　若脈在太隂四順理中丸送下燒裩散所¶
用之藥各隨其經而效自速也¶
<pb:KR3e0078_WYG_050-26b>¶
豭鼠糞湯　療傷寒病後男子隂易¶
　　韭白根(一把/)　豭鼠糞(十四粒兩/頭尖者是)¶
　右二味以水五升煮取半升去渣再煎三沸温服得¶
　效未汗再服亦理諸般勞復¶
當歸白术湯　治婦人未平復因有所動小腹急痛腰¶
　胯四肢不任舉動無力發熱者¶
　　白术　　當歸　　桂枝　　附子(生/)　甘草¶
　　芍藥　　黄茋　　人參(各二/錢半)生薑(半兩/)¶
<pb:KR3e0078_WYG_050-27a>¶
　右㕮咀水煎服食頃再服温覆取微汗瘥¶
李良佐子病太陽證尺寸脈俱浮數按之無力余見其¶
内隂虚與神术加乾薑湯而愈後再病余視之見神不¶
舒垂頭不欲語疑其有房過問之犯房過乎必頭重目¶
眩曰唯與大建中三四服外陽内收脈返沈小始見隂¶
候又與已寒加芍藥蘹香等丸五六服三日内約服丸¶
六七百丸又用大建中接之大汗作而解¶
山因女色病隂證傷寒者用陳皮熱鍋内炒焦以酒烹¶
<pb:KR3e0078_WYG_050-27b>¶
下濾酒飲之¶
韭根散　治傷寒後隂陽易頭重百節解痛翕翕氣劣¶
　著牀不能起動甚者手足拳卵腫疼痛¶
　　韮根　　括蔞根(各二/兩)　青竹茹　　乾薑(炮各/半兩)¶
　右細剉和勻分八服每服用水一大盞煎至五分去¶
　滓入鼠糞末一字攪勻不拘時服聖濟方搗篩五錢¶
　匕水一盞半煎至一盞去滓食前温服一名豐本湯¶
治傷寒婦人得病雖瘥未滿百日不可與交合為隂陽¶
<pb:KR3e0078_WYG_050-28a>¶
　易之病必身體拘急手足拳欲死丈夫病名曰隂易¶
　婦人病名曰陽易速當汗之可痊滿四日不可療宜¶
　令服此藥其病體重小腹急熱上衝胸頭重不能舉¶
　眼中生花膝脛拘急¶
　用乾薑(四兩/為末)沸湯調連進服以衣被覆出汗方解手¶
　足伸而愈¶
二灰散　治傷寒隂陽易¶
　　手足指甲(二十片男病用女/者女病用男者)¶
<pb:KR3e0078_WYG_050-28b>¶
　　中衣襠(近隠處一片男病/用女女病用男者)¶
　右並燒作灰研令細分三服不拘時用温酒調下或¶
　米湯調服亦可¶
醫林曰離經脈見多主死大過曰至一呼三至曰至不¶
及曰損一呼一至曰損二脈唯隂陽易病有之¶
張假如婦人病新瘥未平復而男子與之交因感外邪¶
而卒病實非餘邪相染醫見病速謂之隂易於法何以¶
别乎夫易病者有上條所見之證存焉其與外所感豈¶
<pb:KR3e0078_WYG_050-29a>¶
相侔哉設若風寒外傷當有表證安有小腹裏急引隂¶
中拘攣者乎或又云假如男子病新瘥未平復强合隂¶
陽而自病仍小腹裏急引隂中拘攣證同易病求其理¶
何故不染易他人而自復未審其證治可同何法也病¶
雖自理復與易同亦用燒裩散以誘安其氣夫易病之¶
為合隂陽感動餘邪而其人正氣本虚故能染著不然¶
安得受其邪哉今病自復縁正氣尚虚而餘邪因動悉¶
非外感故與易同亦用燒裩散以安正氣正氣安餘邪¶
<pb:KR3e0078_WYG_050-29b>¶
自平矣¶
　　　四時傷寒不同(論文已見首篇總例/)¶
冬為傷寒　春為温病　夏為暑病　秋為瘧¶
一歲長幼病相似為疫　多眠多汗脈浮為風温¶
一身盡痛為濕　身反張為痙¶
呉夫傷寒之病自霜降之後天令大寒而感之者乃傷¶
寒也若天令温暖而感之者為冬温也如至春天令温¶
暖有人壯熱為病者乃温病也若天令尚寒冰雪未解¶
<pb:KR3e0078_WYG_050-30a>¶
而感寒者亦曰傷寒也若三月至七八月之間天道忽¶
有暴寒而感之者此名時行寒疫也若夏至後壯熱脈¶
洪者謂之熱病也如四時天令不正感而為病長幼相¶
似互相傳染者謂之時行之氣也夫時氣者一曰時疫¶
蓋受天地疫癘之氣而為病乃非寒也又有温瘧風温¶
温毒温疫中風傷風中濕風濕中暑中暍濕温等證一¶
皆發熱狀似傷寒故醫家通以傷寒稱之者為發熱傳¶
變皆相類也至於用藥則不同矣但發表解肌有瘥别¶
<pb:KR3e0078_WYG_050-30b>¶
爾蓋冬月傷寒者人之著寒而即病也若不即病至春¶
變為温病至夏變為熱病温病熱病乃因伏寒為變既¶
變不得復言其寒矣其寒疫乃天時之暴寒與冬時之¶
嚴寒又有輕重之不同時氣自是天行疫癘之氣又非¶
寒比也温病乃山澤蒸氣暑病乃炎日之火風乃天之¶
賊邪傷於人者也有中者為重傷者為輕温瘧風温等¶
病又是傷寒壞證更感異氣所變各有其因不同豈可¶
通以傷寒稱而治之如不識其名妄行治療本中暑作¶
<pb:KR3e0078_WYG_050-31a>¶
熱病治之濕温作風温治之虚實混淆是非紊亂夭人¶
天年可不慎哉¶
凡四時傷寒通宜補散故丹溪治傷寒多用補中益氣¶
湯氣虚者四君子湯加發散劑血虚者四物湯加發散¶
劑東垣治風濕用補中益氣加羌活防風升麻藁本蒼¶
术海藏治風濕無汗者用神术湯有汗者用白术湯治¶
剛痙用神术湯加羌活麻黄治柔痙用白术湯加桂心¶
茋术治風濕用白术湯隨證加藥治中暍脈弦細芤遲¶
<pb:KR3e0078_WYG_050-31b>¶
者用黄茋湯此皆與仲景所謂辛苦之人觸冒之病傷¶
寒同意也¶
丹仲景論傷寒而未及乎中寒先哲治冒大寒昏中者¶
用附子理中湯其議藥則得之矣曰傷曰中未有議其¶
異同者夫傷寒有即病有不即病因其舊有鬱熱風寒¶
外束肌腠自密鬱發為熱病邪循經而入以漸而深初¶
用麻黄桂枝輩微表而安以病體不甚虚也若中寒則¶
倉卒感受其病即發而暴因其腠理疎豁一身受邪難¶
<pb:KR3e0078_WYG_050-32a>¶
分經絡無熱可發温補自解此氣大虚不急治則死矣¶
傷寒傷暑傷濕亦如傷寒之漸入也中風中暑中濕亦¶
如中寒之暴受也除傷寒外雜病首卷晰矣¶
　　　冬為傷寒¶
從霜降已後至春分已前凡有觸冒霜露體中寒邪即¶
病者謂之傷寒也(治法除暑濕瘧疾/外皆傷寒法也)¶
　　　春為温病¶
從立春節後其中無暴大寒又不冰雪而有人壯熱為¶
<pb:KR3e0078_WYG_050-32b>¶
病者此屬春時陽氣發於外冬時伏寒變為温病(春温/應常)¶
(紀者有四嵗少陽司天之政初之氣太陽司天之政初/之氣陽明司天之政終之氣太隂司天之政二之氣皆)¶
(病温其不應常紀而反常者/不可候之而隨時變易也)¶
内經曰冬傷於寒春必病温李明之曰冬傷於寒者冬¶
行秋令也當寒而温火勝而水虧矣水既已虧則所勝¶
妄行土有餘也所生受病金不足也所不勝者侮之火¶
太過也火土合德濕熱相助故為温病所以不病於冬¶
而病於春者以其寒水居卯之分方得其權大寒之令¶
<pb:KR3e0078_WYG_050-33a>¶
復行於春腠理開泄少隂不藏房室勞傷辛苦之人陽¶
氣泄於外腎水虧於内當春之月水當發生陽以外泄¶
孰為鼔舞腎水内竭孰為滋養此兩者同為生化之源¶
源既已絶水何賴以生乎身之所存者熱也時强木長¶
故為温病¶
論曰太陽病發熱而渴不喜寒者為温病釋曰太陽病¶
者脈浮頭項痛而腰脊强也傷於寒者當惡寒若不惡¶
寒而渴者轉屬陽明則表證已罷邪傳於裏矣今不惡¶
<pb:KR3e0078_WYG_050-33b>¶
寒則非傷寒證似陽明而與太陽兼見則非傷寒之以¶
明也故決其為温病¶
　活人書云夏至以前發熱惡寒頭疼身體痛其脈浮¶
　緊者温病也春月傷寒謂之温病冬傷於寒輕者夏¶
　至已前發為温病蓋因春温煖之氣而發也(又非温/疫也)¶
　治温病與冬月傷寒夏月熱病不同蓋熱輕故也(春/初)¶
　(秋末陽氣在裏其病稍輕縱/不用藥治之五六日亦自安)升麻湯解肌湯柴胡桂¶
　枝湯最良熱多者小柴胡湯主之不渴外有微勞者¶
<pb:KR3e0078_WYG_050-34a>¶
　小柴胡加桂枝也𠻳者小柴胡加五味子也或煩渴¶
　發熱不惡寒者並竹葉石膏湯次第服之麻黄桂枝¶
　大青龍唯西北二方四時行之無有不驗若江淮間¶
　地偏煖處唯冬月及正初乃可用正方自春末至夏¶
　至以前桂枝麻黄大青龍内宜加減也　按活人所¶
　云温病有二其用升麻解肌等者乃正傷寒太陽證¶
　惡寒而不渴者特以其發於温暖之時故謂之温病¶
　爾其用竹葉石膏湯者乃仲景所謂渴不惡寒之温¶
<pb:KR3e0078_WYG_050-34b>¶
　病也要須細别勿令誤也然不惡寒而渴之温病四¶
　時皆有之不獨春時而已¶
溫毒陽脈洪數隂脈實大者遇温熱變為温毒(成此前/熱未巳)¶
(又感温熱者也陽主表隂主裏洪數/實大皆熱也兩熱相合變為温毒)¶
　活人云初春發斑咳嗽為温毒¶
　呉冬有非節之煖名曰冬温此即時行之氣也若發¶
　斑者又曰温毒而亦時氣發斑也又傷寒壞病陽脈¶
　洪數隂脈實大更遇温熱變為温毒其病最重也蓋¶
<pb:KR3e0078_WYG_050-35a>¶
　此因前熱多日不解更感温熱之氣而為病故曰重¶
　也若無汗者以三黄石膏湯汗之若有自汗者宜人¶
　參白虎湯主之煩熱錯語不得眠者白虎合黄連解¶
　毒湯主之表熱又盛者更加柴胡主之若内實大便¶
　不通宜三黄瀉心湯下之或大柴胡湯加芒硝下之¶
　亦可若斑出如錦紋者多難治也宜人參化斑湯𤣥¶
　參升麻并黑膏大青四物湯主之(方論詳/發斑)¶
發汗不解身灼熱為風温其證脈浮汗出身重多眠(婁/其)¶
<pb:KR3e0078_WYG_050-35b>¶
(病不獨見於春間/故叧立風温門)¶
診尺膚熱甚脈盛躁者病温也　夫精者身之本也故¶
藏於精者春不病温¶
針灸凡治温病可刺五十九穴　成註云所謂五十九¶
穴者刺兩手内外側各三凡十二痏五指間各一凡八¶
痏足亦如之頭八髮際一寸傍三分各三凡六痏巔上¶
一&KR0479;會一髮際一廉泉一風池二天柱一(内經云氣口/靜人迎躁者)¶
(取之若氣口人迎皆靜者勿/刺也人迎謂結喉動脈也)　王太僕註素問五十九¶
<pb:KR3e0078_WYG_050-36a>¶
刺云刺頭上五行五行者所以越諸陽之熱逆也(謂頭/中行)¶
(上星&KR0479;會前頂有㑹後頂五穴頭第二行兩傍五穴承/光通天  如玉枕十穴第三行兩傍臨泣目窓正營承)¶
(靈腦空/十穴也)　大杼膺俞缺盆背俞此八者以瀉胸中之熱¶
也　氣街三里目虚上下兼此八者以瀉胃中之熱也¶
　雲門髃骨委中髓空此八者以瀉四肢之熱也　五¶
藏命傍五此十者以瀉五藏之熱也(謂背第五行兩傍/魄戸神堂䰟門意)¶
(合志室/十穴也)¶
　　　附¶
<pb:KR3e0078_WYG_050-36b>¶
雲傷寒汗下不愈而過經其證尚在而不除者亦温病¶
也經曰温病之脈行在諸經不知何經之動隨其經之¶
所在而取之　如太陽證汗下後過經不愈診得尺寸¶
俱浮者太陽温病也　如身熱目痛汗下後過經不愈¶
診得尺寸脈俱長者陽明温病也　如胸脇汗下後過¶
經不愈診得尺寸脈俱弦者少陽温病也　如腹滿嗌¶
乾診得尺寸脈俱沈細過經不愈者太隂温病也　如¶
口燥舌乾而渴診得尺寸俱微緩過經不愈者厥隂温¶
<pb:KR3e0078_WYG_050-37a>¶
病也是故隨其經而取之隨其證而治之如發斑乃温¶
毒也¶
汪愚謂温與熱有輕重之分故仲景云若遇温氣則為¶
温病更遇温熱則為温毒熱比温為尤重故也茍但冬¶
傷於寒至春而發不感異氣名曰温病此病之稍輕者¶
也温病未巳更遇温氣變為温病亦可名曰温病此病¶
之稍重者也傷寒例以再遇温氣名曰温疫又有不應¶
冬月傷寒至春而病温者此特感春温之氣可名曰春¶
<pb:KR3e0078_WYG_050-37b>¶
温如冬之傷寒秋之傷濕夏之中暑相同也以此觀之¶
是春之病温有三種不同有冬傷於寒至春發為温病¶
者有温病未巳更遇温氣則為温病與重感温氣相雜¶
而為温病者有不因冬傷於寒不因更遇温氣只於春¶
時感春温之氣而病者若此三者皆可名為温病不必¶
各立名色只要知其病源之不同也¶
升麻解肌湯　治傷寒温病天行頭痛壯熱¶
　　葛根(一兩/)　　麻黄(去節湯炮/七錢半)黄芩¶
<pb:KR3e0078_WYG_050-38a>¶
　　芍藥(各半/兩)　　桂心　　　　甘草(炙各二/錢半)¶
　右㕮咀每服四錢水一盞半棗一枚煮八分服日三¶
　三四日不解脈浮者宜重服取汗脈沈實者宜下之¶
升麻葛根湯　治大人小兒時氣瘟疫頭痛發熱及瘡¶
　疹已發未發皆可服之¶
　　升麻　　芍藥　　甘草(各二/錢半)乾葛(三錢/)¶
　右作一服水二鍾生薑三片煎至一鍾不拘時服¶
柴胡升麻湯　治時行瘟疫壯熱惡風頭痛體疼鼻塞¶
<pb:KR3e0078_WYG_050-38b>¶
　咽乾咳𠻳涕唾稠粘¶
　　柴胡(去苗/)乾葛　荆芥(去梗/)赤芍藥　石膏(各一/錢半)¶
　　前胡(去苗/)升麻　桑白皮　黄芩(各一/錢)¶
　右作一服水二鍾生薑三片豆豉二十粒煎至一鍾¶
　不拘時服¶
三黄石膏湯¶
　　石膏(四/錢)黄芩　黄連(各二/錢)黄檗　山梔仁(各一錢/五分)¶
　　香豉(百/粒)麻黄(二錢若天/寒用三錢)　甘草(一/錢)¶
<pb:KR3e0078_WYG_050-39a>¶
　右作一服用水二鍾煎至一鍾濾清通口服以衣被¶
　覆取汗而愈¶
　　　夏為暑病¶
按中暍中暑中熱名雖不同實一病也若冬傷於寒至¶
夏而變為熱病者此則過時而發自内達表之病俗謂¶
晚發是也又非暴中暑熱新病之可比或曰新中暑病¶
脈虚晚發熱病脈盛¶
暍病治法有清熱有解肌¶
<pb:KR3e0078_WYG_050-39b>¶
太陽中熱者暍是也其人汗出惡寒身熱而渴也(成汗/出惡)¶
(寒身熱而不渇者中風也汗出惡/寒身熱而渇者中暍也  白虎湯)　太陽中暍者發熱¶
惡寒身重而疼痛其脈弦細芤遲小便已灑灑然毛聳¶
手足逆冷小有勞身即熱口開前板齒燥若發汗則惡¶
寒甚加温針則發熱甚數下之則淋甚(成病有在表有/在裏者有表裏)¶
(俱病者此則表裏俱病者也發熱惡寒身重疼痛者表/中暍也脈弦細芤遲者中暑脈虚也小便已灑灑然毛)¶
(聳手足逆冷者太陽經氣不足也小有勞身即熱者謂/勞動其陽而暍即發也口開前板齒燥者重有熱也内)¶
(經曰因於暑汗煩則喘喝口開謂喘喝也以喘喝不止/故前板齒乾燥若發汗以去表邪則外虚陽氣故惡寒)¶
<pb:KR3e0078_WYG_050-40a>¶
(甚若以温針助陽則火熱内攻故發熱甚若下之以除/裏熱則内虚而膀胱燥故淋甚  徐氏曰此條無治法)¶
(東垣以清暑益氣湯主/之所謂發千古之秘也)　太陽中暍者身熱疼重而脈¶
微弱此亦夏月傷於水水行皮中所致也(成經曰脈虚/身熱得之傷)¶
(暑身熱脈微弱者暍也身體疼重者水也夏時暑/熱以水灌溉而得之  𤓰蒂一物散或云五苓散)¶
中暍與傷寒相似而異張氏曰清邪中上濁邪中下其¶
風寒濕者皆地之氣係濁邪所以俱中足經惟暑乃天¶
之氣係清邪所以中手少隂心經也其證多與傷寒相¶
似但暍與傷寒脈不同耳夫傷寒雖惡寒發熱初病未¶
<pb:KR3e0078_WYG_050-40b>¶
至於煩渴惟暑則不然初病即渴所以與傷寒為異也¶
且傷寒之脈必浮盛中暑之脈虚弱或弦細芤遲者有¶
之經曰脈盛身寒得之傷寒脈虚身熱得之傷暑此之¶
謂也假如太陽病項背强几几反汗出惡風若當炎暑¶
之時豈不與中暍相似惟其不渴故與桂枝加葛湯主¶
之凡居夏秋之令炎暑之時必當依經詳審則無差失¶
之患矣　汪以證言之傷寒惡寒傷熱惡熱以脈言之¶
傷寒脈盛傷暑脈虚且暑脈虚細與濕痙之脈有相似¶
<pb:KR3e0078_WYG_050-41a>¶
者而其證則不同暑則自汗而渴濕則不渴痙則身疼¶
也¶
脈洪身熱惡寒為熱病活人云夏月發熱惡寒頭疼身¶
體肢節痛重其脈洪盛者熱病也冬傷於寒因暑氣而¶
發為熱病治熱病與傷寒同有汗宜桂枝湯無汗宜麻¶
黄湯加煩燥者宜大青龍湯然夏月藥性須帶涼不可¶
大温桂枝麻黄大青龍須用加減夏至前桂枝加黄芩¶
半兩夏至後桂枝麻黄大青龍加知母一兩石膏二兩¶
<pb:KR3e0078_WYG_050-41b>¶
或加升麻半兩蓋桂枝麻黄湯性熱及煖處非西北之¶
比夏月服之必有發黄斑出之失熱病三日外與前湯¶
不瘥脈勢仍數邪氣猶在經絡未入藏府者桂枝石膏¶
湯主之此方夏至後代桂枝證用若加麻黄一兩可代¶
麻黄青龍證用也若三月至夏為晚發傷寒梔子升麻¶
湯亦可選用之(萬厯癸夘興化李氏一壻應舉子南京/時方盛暑傷寒一太學生新讀仲景書)¶
(自詫知醫投以桂枝湯入腹即斃大抵麻桂二湯/乃隆冬正傷寒之藥施之温病尚不可况熱病乎)¶
桂枝石膏湯　治法見前論有汗脈緩為桂枝證無汗¶
<pb:KR3e0078_WYG_050-42a>¶
脈緊為麻黄青龍證¶
　　桂枝(去麄/皮)黄芩(各半/兩)　梔子(三錢/)白芍藥　升麻¶
　　乾葛　　生薑(以上各/七錢半)石膏(碎/)　甘草(炙各/一兩)¶
　右㕮咀每服五錢半水一盞半煮至八分去渣食頃¶
　再服若得汗即停後服¶
梔子升麻湯　治晚發傷寒三月至夏為晚發¶
　　生地黄(切碎/半斤)　梔子(十枚/擘)　　升麻(一兩/半)¶
　　柴胡　　　　石膏(各二/兩半)¶
<pb:KR3e0078_WYG_050-42b>¶
　㕮咀每服五錢水一盞半煎八分頓服病不解更作¶
呉自夏至以後時令炎暑有人壯熱煩渴而不惡寒者¶
乃熱病也凡脈浮洪者發於太陽也洪而長者陽明也¶
弦而數者少陽也然此發在三陽為可治若脈沈細微¶
小足冷者發在三隂為難治也大抵熱病大熱須得脈¶
洪大有力或滑數有力乃為脈病相應為之可治若小¶
弱無力為之難治若人虚脈弱者宜以人參湯與之而¶
扶其元氣也不可以攻其熱如脈洪身疼壯熱無汗煩¶
<pb:KR3e0078_WYG_050-43a>¶
亂者宜六神通解散發汗則愈或人參羌活散加葛根¶
淡豆豉生薑以汗之輕者只用十味芎蘇散汗之亦佳¶
如夾暑加香薷扁豆雙解之若兼有内傷生冷飲食停¶
滯或嘔吐惡心中脘痞悶或惡風或憎寒拘急者宜藿¶
香正氣散加香薷扁豆葛根以發汗名二香湯也若發¶
寒熱不解者在太陽經宜用人參羌活散加黄芩在陽¶
明經宜用升麻葛根湯加黄芩熱甚燥渴脈大者白虎¶
湯加人參主之在少陽宜用小柴胡湯隨證増損治之¶
<pb:KR3e0078_WYG_050-43b>¶
若夾暑者加黄連香薷主之若熱而大便自利小便不¶
利煩渴者五苓散去桂加葛根黄連香薷滑石之類主¶
之若表裏俱熱而自利脈浮數而小便不利者小柴胡¶
湯合四苓散主之若其不解或傳經變證或裏實可下¶
或隂寒可温或發斑黄等證皆從正傷寒條内治之也¶
凡熱病一二日泄利腹滿熱甚者死三四日目昏譫語¶
熱盛而脈小者死四五日熱盛脈小足冷者死五六日¶
汗不出嘔吐譫語昏沈脈急促者死六七日舌本焦黑¶
<pb:KR3e0078_WYG_050-44a>¶
燥者死七八日衂血吐血躁熱脈大者死九日發痙搐¶
搦昏亂者死凡熱病脈促結代沈小皆難治也熱病不¶
得汗而脈躁急者死已得汗而熱反盛脈躁急者死也¶
脈虚身熱惡寒為中暑治法方論詳雜病本門及後條¶
脛冷腹滿頭痛渴而無熱者濕溫活人云濕温者兩脛¶
逆冷胸腹滿多汗頭痛妄言其人常傷於濕因而中暑¶
濕熱相搏則發濕温其脈陽濡而弱隂小而急治在太¶
陽不可發汗汗出必不能言耳聾不知痛所在身青面¶
<pb:KR3e0078_WYG_050-44b>¶
色變名曰重暍如此死者醫殺之耳白虎加蒼术湯主¶
之¶
許癸丑年故人王彦龍作毗陵倉官季夏時病胸項多¶
汗兩足逆冷譫語醫者不曉雜進藥已經旬日予診之¶
其脈關前濡關後數予曰當作濕温治之蓋先受暑後¶
受濕暑濕相搏是名濕温先以白虎加人參湯次白虎¶
加蒼术湯頭痛漸退足漸温汗漸止三日愈此名賊邪¶
誤用藥有死之理有人難曰何名賊邪予曰難經云五¶
<pb:KR3e0078_WYG_050-45a>¶
邪有實邪虚邪正邪微邪賊邪從後來者為虚邪從前¶
來者為實邪從所不勝來者為賊邪從所勝來者為微¶
邪自病者為正邪又曰假令心病中暑為正邪中濕得¶
之為賊邪今心先受暑而濕邪勝之水尅火從所不勝¶
斯謂之賊邪五邪之中最逆也難經曰濕温之脈陽濡¶
而弱隂小而急濡弱見於陽部濕氣搏暑也小急見於¶
隂部暑氣蒸濕也故經曰暑濕相搏名曰濕温是謂賊¶
邪也予素有停飲之疾每至暑月兩足汗漿漿未嘗乾¶
<pb:KR3e0078_WYG_050-45b>¶
每服此藥二三盞即愈¶
海濕温汗少者白虎加蒼术汗多者白虎加桂枝(白虎/加桂)¶
(枝方/見後)¶
孫保慶門外有酒家姓姜者善歌唱孫愛之忽數日不¶
見使人問之則曰病久將命絶孫診之遍身皆潤兩足¶
冷至膝下腹滿不省人事六脈皆小弱而急問其所服¶
藥取而視之皆隂病藥也孫曰此非受病重藥能重病¶
耳遂用五苓散白虎湯十餘貼病少甦再服全愈姜氏¶
<pb:KR3e0078_WYG_050-46a>¶
既安詣孫謝因請問曰某得病劇蒙尚藥一治而甦願¶
聞治法孫曰汝病傷暑也始則陽微厥而脈小無力衆¶
醫謂隂病遂用隂藥其病愈厥予用五苓散大利小便¶
則腹減白虎解利邪熱則病愈凡隂病脛冷兩臂亦冷¶
汝今脛冷臂不冷則非下厥上行所以知是陽微厥也¶
　保立夏之後至立秋處暑之間傷寒者身多微涼自¶
汗四肢沈重謂之濕温蒼术石膏湯主之(即白虎加/蒼术湯)¶
蒼术石膏湯方¶
<pb:KR3e0078_WYG_050-46b>¶
　　蒼术(半兩/)石膏(三錢/)知母(二錢/半)甘草(一錢/)¶
　右㕮咀水一盞煎至半盞温服謂内有濕也多不欲¶
　飲水如身熱脈洪無汗多渴者熱在上焦積於胸中¶
　宜桔梗散(此非濕温病/乃熱病也)¶
桔梗散方¶
　　薄荷　　　　黄芩　　　　甘草¶
　　梔子(各一/錢)　　連翹(二錢/)　　桔梗(三錢/)¶
　右剉每服五錢水煎加竹葉如大便澁加大黄半兩¶
<pb:KR3e0078_WYG_050-47a>¶
脈虚身熱得之傷暑劉純曰按許學士云傷暑其脈弦¶
細芤遲何也内經曰寒傷形熱傷氣蓋傷氣而不傷形¶
則氣消而脈虚弱所謂弦細芤遲皆虚脈也仲景以弦¶
為隂而朱肱亦曰中暑脈細弱則皆虚脈也可知矣¶
暑證有冒有傷有中戴氏曰冒傷中三者輕重之分或¶
腹痛水泄胃與大腸受之惡心者胃口有痰飲此二者¶
冒暑也可用黄連香薷飲(黄連退熱/香薷消暑)　或身熱頭疼躁¶
亂不寧者或身如針刺者此為熱傷肉分當以解毒白¶
<pb:KR3e0078_WYG_050-47b>¶
虎湯加柴胡氣虚加人參　或咳嗽發寒熱盜汗不止¶
脈數者熱傷肺經火乗金也此為中暑宜用清肺湯柴¶
胡天水散之類¶
夏月伏隂在内丹溪曰夏月陽氣盡出於地人之腹屬¶
地氣於此時浮於肌表腹中虚矣夏月伏隂在内此隂¶
字有虚之義若作隂冷看誤矣前人治暑有用大順散¶
温熱藥者蓋以涼亭水閣寒泉冰雪所傷也非為伏隂¶
而用火令之時爍石流金有何隂冷孫真人令人夏月¶
<pb:KR3e0078_WYG_050-48a>¶
服生脈散非虚而何　劉氏曰潔古謂靜而得之為中¶
暑動而得之為中熱東垣謂避暑於深堂大厦得之曰¶
中暑宜大順散勞役得之曰中熱宜蒼术白虎湯夫暑¶
熱一也夏令之氣也靜居堂厦而病乃夏月傷冷之病¶
何以中暑而求别於中熱耶　王氏曰竊謂暑熱者夏¶
之令也火行於天地間人或勞役或飢餓元氣虧乏不¶
足以禦天令亢極於是受傷而為病名曰中暑亦名曰¶
中熱其實一也今乃以動靜所得分之何哉夫中暑者¶
<pb:KR3e0078_WYG_050-48b>¶
固多在勞役之人勞役則虚虚則邪入邪入則病不虚¶
則天令雖亢亦無由以傷之類避暑於深堂大厦得頭¶
疼惡熱等證者蓋亦傷寒之類耳不可以中暑名之其¶
所以煩心與肌膚大熱者非暑邪也身中陽氣受隂寒¶
所遏而作也既非暑邪豈可以中暑名乎茍欲治之則¶
辛温輕揚之劑發散可也夫大順散一方甘草最多乾¶
薑杏仁肉桂次之除肉桂外其三物皆炒其初意本為¶
病者伏熱引飲過多脾胃受濕嘔吐水穀不分藏府不¶
<pb:KR3e0078_WYG_050-49a>¶
調所立故甘草乾薑皆火炒又肉桂而非桂枝蓋温中¶
藥也其杏仁不過取其能下氣耳若以此藥治靜而得¶
之之證吾恐不能解表反増内煩矣今世俗往往不明¶
類曰夏月隂氣在内大順散為必用之藥夫隂氣非寒¶
氣也蓋夏月陽氣發散在外而隂氣則在内耳豈空視¶
隂氣為寒氣而用温熱之藥乎隂果為寒何以夏則飲¶
水乎其蒼术白虎湯雖宜用然亦豈可視為通行之藥¶
乎必參之治暑諸方隨所見之證而用之然後合理夫¶
<pb:KR3e0078_WYG_050-49b>¶
所謂靜而得之證雖暑月即非暑病宜分出之勿使後¶
人有似同而異之忽¶
暑傷五藏為證不同陳氏曰暑入心則噎悶昏不知人¶
入肝則眩暈頑痺入脾則昏睡不覺入肺則噴滿痿躄¶
入腎則消渴　徐氏曰暑暍之證變異不等非止歸五¶
藏蓋人之形氣有虚實感有輕重輕則後時而發至秋¶
成瘧痢是也重則即時而發如以上證至有輕變重重¶
變輕亦自感有淺深傳有兼併况人之形志苦樂不一¶
<pb:KR3e0078_WYG_050-50a>¶
豈得無變異乎四時之證皆然¶
暑病宜補元氣東垣曰脾胃虚弱遇六七月濕旺汗泄¶
身重短氣四肢痿軟脚欹眼黑此腎與膀胱俱竭之狀¶
也况肝大泄則亡津液津者庚大腸所主三伏庚金受¶
囚木無可制故風濕相搏骨節煩疼也夫壬膀胱已絶¶
於己癸腎水已絶於午今更逢濕旺助熱為邪西北方¶
之寒清絶矣聖人立法夏宜補者為熱傷元氣以人參¶
麥門冬五味滋水之源瀉内火補庚金益元氣也¶
<pb:KR3e0078_WYG_050-50b>¶
中暑發為痿厥諸證東垣曰長夏濕熱蒸人損傷元氣¶
四肢困倦精神短少兩脚痿軟遇早晚之際則發寒厥¶
日高之後復熱如火乃隂陽氣血俱不足也或心胸痞¶
滿肢節沈痛或氣高而喘身熱而煩小便黄而少大便¶
溏而頻或利或渴自汗體重此血先病而氣不病也若¶
濕氣先搏脈必洪緩而遲病雖互換少差其天暑濕令¶
則一宜以清燥之劑治之或逺行大熱而渴則熱舍於¶
腎故水不勝火發為骨痿此濕熱成痿也或熱厥而隂¶
<pb:KR3e0078_WYG_050-51a>¶
虚或寒厥而氣虚四肢如火為熱厥四肢寒冷為寒厥¶
寒厥腹中有寒熱厥腹中有熱為脾主四肢故也　徐¶
氏曰此論暑熱證候則同冬月傷寒傳變為證之不一¶
彼為寒傷形此為熱傷氣若元氣虚甚受病忽於一時¶
不救者與傷寒隂毒頃刻害人實同故東垣啟是病例¶
大開後人之盲瞶也宜與痿門互看¶
暑風賈氏曰此由火熱制金不能平木搐搦不省人事¶
其脈虚浮浮者風也虚者暑也俗名暑風乃相火甚而¶
<pb:KR3e0078_WYG_050-51b>¶
行令也先以温水化蘇合香丸次以黄連香薷飲加羌¶
活或雙解散加香薷尤良¶
治暑大法賈氏曰暑者相火行令也人感之其脈虚外¶
證頭痛口乾面垢自汗倦怠或背惡熱甚者迷悶不省¶
而為霍亂吐利痰滯嘔逆腹痛泄利下血發黄生斑皆¶
是其證治法清心利小便為上汗多者不可利宜白虎¶
湯次分表裏以治如在表頭痛惡寒雙解加香薷及二¶
香散十味香薷散如在半表半裏瀉泄煩渴飲水吐逆¶
<pb:KR3e0078_WYG_050-52a>¶
五苓散熱甚煩渴益元散若表解裏熱宜半夏解毒湯¶
下神芎丸或老人及素弱人冒暑脈微下利渴而喜温¶
或厥冷不省人事宜竹葉石膏湯加熟附半箇冷飲次¶
以來復丹五苓散治之凡夏月暑證不可服諸熱燥劑¶
致斑毒發黄小便不利悶亂而死矣　徐氏曰此言治¶
暑之法可謂詳備然於暑風相火為病而用蘇合香丸¶
至用雙解皆當審諦脈證不可差失詳蘇合丸但可用¶
於隂寒所遏或内傷生冷及氣中或中惡者此等又不¶
<pb:KR3e0078_WYG_050-52b>¶
可謂暑風相火之證矣學者審之　陶氏曰中暑脈虚¶
而伏身熱背惡寒面垢自汗煩燥大渴毛聳惡寒昏冒¶
倦怠而身不痛與傷寒諸證不同内外俱熱口燥煩渴¶
四肢微冷而身不痛用白虎湯　痰逆惡寒橘皮湯¶
熱悶不惡寒竹葉石膏湯　頭痛惡心煩燥心下不快¶
小便不利五苓下消暑丸　中暑用小柴胡湯最良¶
　¶
　證治凖繩卷五十¶
