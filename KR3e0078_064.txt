# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.326626
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷六十四
<pb:KR3e0078_WYG_064-1a>¶
欽定四庫全書¶
　證治準繩卷六十四¶
　　　　　　　　　　　　明　王肯堂　撰¶
　女科¶
　　胎前門¶
　　　求子¶
胡氏(孝/)曰男女交姤其所以凝結而成胎者雖不離乎¶
精血猶為後天滓質之物而一㸃先天真一之靈氣萌¶
<pb:KR3e0078_WYG_064-1b>¶
於情欲之感者妙合於其間朱子所謂稟於有生之初¶
悟真篇所謂生身受氣初者是也醫之上工因人無子¶
語男則主於精語女則主於血著論立方男以補腎為¶
要女以調經為先而又參之以補氣行氣之說察其脈¶
絡究其虧盈審而治之夫然後一舉可孕天下之男無¶
不父女無不母矣¶
診脉陳楚良曰人身氣血各有虛實寒熱之異惟察脉¶
可知舍脉而獨言藥者妄也脉有十二經應十二時一¶
<pb:KR3e0078_WYG_064-2a>¶
日一周與天同運循環無端其至也既不宜太過而數¶
數則熱矣又不宜不及而遲遲則寒矣不宜太有力而¶
實實非正氣能自實也正氣虛而火邪來乗以實之也¶
治法先當散鬱以伐其邪邪去而後正可補也不宜太¶
無力而虛虛乃正氣正血虛也治法惟當補其氣血耳¶
亦有男婦上熱下寒表實裏虛而未得子者法當臨睡¶
時服凉膈之藥以清其上每晨食未入口時服補藥以¶
温其下暫進升散之藥以達其表久服厚味之藥以實¶
<pb:KR3e0078_WYG_064-2b>¶
其裏又有女人氣多血少寒熱不調月水違期或先或¶
後白帶頻下而無子者皆當診脉而以活法治之務欲¶
使其夫婦之脉皆和平有力不熱不寒交合有期不妄¶
用精必能生子子不殤殀故欲得子者必須對脉立方¶
因病用藥¶
仲男子脉浮弱而濇為無子精氣清冷　脉婦人少腹¶
冷惡寒久年少者得之此為無子年大者得之絶產¶
脉㣲弱而濇年少得此為無子中年得此為絶產　肥¶
<pb:KR3e0078_WYG_064-3a>¶
人脉細胞有寒故令少子其色黄者胸上有寒　少陰¶
脉浮而緊緊則疝瘕腹中痛半產而墮傷浮則亡血絶¶
產惡寒¶
調經婁胎前之道始於求子求子之法莫先調經每見¶
婦人之無子者其經必或前或後或多或少或將行作¶
痛或行後作痛或紫或黑或淡或凝而不調不調則血¶
氣乖争不能成孕矣詳夫不調之由其或前或後及行¶
後作痛者虛也其少而淡者血虛也多者氣虛也其將¶
<pb:KR3e0078_WYG_064-3b>¶
行作痛及凝塊不散者滯也紫黑色者滯而挾熱也治¶
法血虛者四物氣虛者四物加參芪滯者香附縮砂木¶
香檳榔桃仁𤣥胡滯久而沉痼者吐之下之脉證熱者¶
四物加芩連脉症寒者四物加桂附及紫石英之類是¶
也直至積去滯行虛回然後血氣和平能孕子也予每¶
治經不調者只一味香附末醋為丸服之亦百發百中¶
也　素問云督脉生病女子不孕¶
婦人經事不調即非受孕光景縱使受之亦不全美宜¶
<pb:KR3e0078_WYG_064-4a>¶
服六味地黄丸　熟地黄(四/兩)山茱茰肉　山藥(各二/兩)¶
　　牡丹皮　白茯苓(各一兩/五錢)澤㵼　香附米(童便浸/)¶
　　(一/兩)蘄艾葉(去筋醋/煮五錢)¶
　右為末煉蜜丸如梧子大每服七十丸白沸湯送下¶
　隨後證作湯使或另作煎劑服經水過期者乃血虛¶
　也宜四物湯加參茋陳皮白术服之若肥白人是痰¶
　多宜二陳加南星蒼术滑石芎歸香附之類　經水¶
　不及期者血熱也四物加芩連肥人亦兼痰治色紫¶
<pb:KR3e0078_WYG_064-4b>¶
　黑者同血熱論　經將行而作痛者氣滯也用歸身¶
　尾香附米及桃仁紅花黄連以行之或加四物莪术¶
　𤣥胡索木香熱加黄芩柴胡　經行後作痛者血氣¶
　虛也八物湯¶
丹婦人肥盛者多不能孕育以身中有脂膜閉塞子宫¶
以致經事不行瘦弱婦人不能孕育以子宫無血精氣不¶
聚故也肥人無子宜先服調理藥　當歸(一兩/酒洗)茯苓(二/兩)¶
　　川芎(七錢/半)芍藥　白术　半夏(湯/洗)香附米　陳皮¶
<pb:KR3e0078_WYG_064-5a>¶
　　甘草(各一/兩)　作十貼每貼薑三片水煎吞後丸子¶
　　白术(二/兩)半夏麯　川芎　香附米(各一/兩)神麯(炒/)¶
　　茯苓(各半/兩)橘紅(四/錢)甘草(二錢以上/並為末)　粥丸每服八¶
　　十丸如熱多加黄連　枳實(各一/兩)服前藥訖却服¶
　　後螽斯丸　附子　茯苓(各六/錢)厚朴　杜仲　桂¶
　　心　秦芁　白薇　半夏　乾薑　牛膝　沙參¶
　　(各二/錢)人參(四/錢)細辛(五/錢)¶
　右為末煉蜜和丸小豆大每服五丸空心酒下加至¶
<pb:KR3e0078_WYG_064-5b>¶
　十丸不妨覺有孕三月後不可更服忌食牛馬肉則¶
　難產¶
　按此方即秦桂丸也丹溪忌服之者盖忌於瘦人無¶
　血者若肥人濕多者又兼前調理藥而所服丸數十¶
　減其九只服五分無妨也上三方得之於丹溪之子¶
　朱懋誠者累試有效¶
抑氣散　治婦人氣盛於血所以無子尋常頭眩暈膈¶
　滿體疼怔忡皆可服　香附子(炒浄/二兩)陳皮(焙二/兩)茯神¶
<pb:KR3e0078_WYG_064-6a>¶
　　甘草(炙各/一兩)¶
　右為細末每服二三錢不拘時白湯調下¶
海大五補丸　天門冬　麥門冬(去/心)菖蒲　茯苓　人¶
　　參　益智　枸杞子　地骨皮　逺志肉　熟地¶
　　黄(各等/分)¶
　右為細末煉蜜丸如桐子大空心酒下三十丸服本¶
　方數服後以七宣丸泄之¶
增損三才丸　天門冬(酒浸/去心)熟地黄(酒/蒸)人參(去/蘆)逺志(去/骨)¶
<pb:KR3e0078_WYG_064-6b>¶
　　五味子　茯苓(酒/浸)鹿茸(酥/炙)　一法加白馬莖(酥/炙)¶
　　一法加麥門冬令人有力　一法加續斷以續筋¶
　　骨　一法加沉香煖下焦虛冷¶
　右為細末煉蜜和杵千下九如桐子大每服五十丸¶
　空心好酒下年老欲補加混元衣全個入藥(混元衣/者是胎)¶
　(衣頭生兒者方佳用/酒浸晒乾細剉為末)¶
紫石門冬丸(又名紫/石英丸)　紫石英　鍾乳石(鵞管通明者/二味各七日)¶
　　(硏即得上/浮  熟)天門冬(已上各/三兩)當歸　芎藭　紫葳¶
<pb:KR3e0078_WYG_064-7a>¶
　　卷柏　肉桂　乾地黄　牡䝉　禹餘糧(煅醋/淬)石¶
　　斛　辛夷(以上各/二兩)人參　桑寄生　續斷　細辛¶
　　厚朴(薑/製)乾薑　食茱茰　艾葉　白薇　薯蕷¶
　　烏鱡骨　甘草(炙以上各/一兩半)柏子仁(一/兩)¶
　右件搗羅為末煉蜜丸如梧子大酒服十丸三日漸¶
　增至三十丸以腹中熱為度不禁房室夫行不在不¶
　可服禁如藥法比來服者不至盡劑即有娠　此方¶
　舊用烏頭牡丹牛膝據藥性此三物俱堕胎求子藥¶
<pb:KR3e0078_WYG_064-7b>¶
　中用之盖胎未著之時若服之已著已著而未覺服¶
　之未已反為害也今悉去之增鍾乳艾葉白薇兹無¶
　疑矣¶
白薇丸　治婦人無子或斷緒上熱下冷百病皆主之¶
　　白薇　熟乾地黄　川椒(去目及閉口/者微炒出汗)白龍骨(以/上)¶
　　(各一/兩)麥門冬(去心焙/一兩半)藁本　卷柏　白芷　覆盆¶
　　子　桃仁(湯浸去皮尖雙/仁麩炒㣲黄)人參　桂心　菖蒲¶
　　白茯苓　逺志(去心以上/各七錢半)車前子　當歸(剉㣲/炒)¶
<pb:KR3e0078_WYG_064-8a>¶
　　芎藭　蛇床子　細辛　乾薑(炮製各/半兩)¶
　右件藥杵羅為末煉蜜為丸梧子大每服三十丸空¶
　心日午以温酒下　予之故友江君雅曾仲容俱無¶
　嗣因以此方贈之踰年而皆有子後有艾君肅黄翰¶
　公者亦然故述之¶
趙氏蓯蓉兔絲子丸　肉蓯蓉(一兩/三錢)覆盆子　蛇床子¶
　　川芎　當歸　兔絲子(各一兩/二錢)白芍藥(一/兩)牡蠣(鹽/泥)¶
　　(固濟/煅)烏賊魚骨(各八/錢)五味子　防風(各六/錢)條芩(五/錢)¶
<pb:KR3e0078_WYG_064-8b>¶
　　艾葉(三/錢)¶
　此方不寒不熱助陰生子前藥俱焙乾為末煉蜜丸¶
　如梧子大每服三四十丸青鹽湯下早晚皆可服¶
加味香附丸男服聚精丸女服此　香附一斤(四兩老/酒浸兩)¶
　　(宿炒搗碎再焙乾磨為末用四兩米醋浸同上去/四兩童便浸同上  四兩  山梔四兩煎濃汁)¶
　　(查入香附/浸同上)澤蘭(浄葉六/兩酒洗)海螵蛸(六兩搗/稍碎炒)當歸(四兩/酒洗)¶
　　川芎(三/兩)白芍藥(四兩/酒炒)懷熟地(八兩搗/膏焙乾)¶
　各為末用浮小麥粉酒醋水打糊為丸如菉豆大每¶
<pb:KR3e0078_WYG_064-9a>¶
　一日早晚服兩次忌食萊菔及牛肉生冷¶
調經丸　香附(半斤童便酒醋各浸一/分  生一分  俱酒炒)川杜仲(薑汁炒/半斤)¶
　　大川芎　白芍藥　當歸(去/尾)懐生地　廣陳皮¶
　　小茴香(酒/炒)延胡索(畧/炒)肉蓯蓉(酒/浸)舊青皮(䴸/炒)台烏藥¶
　　(炒/)枯黄芩(酒/炒)烏賊魚骨(酥炙以上/各四兩)¶
　右十四味足秤真正好料醋和麵打糊為丸如梧子¶
　大每服百丸空心好酒送下　一方無陳皮地黄有¶
　人參黄茋各二兩¶
<pb:KR3e0078_WYG_064-9b>¶
正元丹　調經種子　香附(一斤同艾三兩先以醋同/浸一宿然後分開製之酒)¶
　　(鹽酥童便/各製四兩)阿膠(蛤粉炒/二兩)枳殼(四兩半生/用半麩炒)懷生地(酒/洗)¶
　　熟地(酒/浸)當歸身(酒/洗)川芎(炒各/四兩)白芍藥(八兩半生/用半酒炒)¶
　　加白茯苓琥珀治帶¶
　末之醋糊丸如桐子大空心鹽湯吞五六十丸¶
子和戴人過譙都營中飲㑹有一卒說出妻事戴人問¶
其故答曰吾婦為室女時心下有冷積如覆盆按之如¶
水聲以熱手熨之如氷娶來已十五年矣恐斷吾嗣是¶
<pb:KR3e0078_WYG_064-10a>¶
以去之戴人曰公勿黜也如用吾藥病可除孕可得卒¶
從之戴人診其脉寸脉沉而遲尺脉洪大有力非無子¶
之候也可不逾年而孕其良人嘆曰試之先以三聖散¶
吐涎一斗心下平軟次服白术調中湯五苓散後以四¶
物湯和之不再月氣血合度數月而娠一子戴人常曰¶
用吾此法無不子之婦此言不誣　一婦人年三十四¶
歳夢與鬼神交驚怕異常及見鬼神堂陰司舟楫橋梁¶
如此一十五年竟無妊娠巫祈覡禱無所不至鑽肌灸¶
<pb:KR3e0078_WYG_064-10b>¶
肉孔穴萬千黄瘦發熱引飲中滿足腫委命於天一日¶
苦請戴人戴人曰陽火盛於上陰水盛於下見鬼神者¶
陰之靈神堂者陰之所舟楫橋梁水之用兩手寸脉皆¶
沉而伏知胸中有實痰也凡三湧三泄三汗不旬日而¶
無夢一月而有娠¶
大盪胞湯　治婦人立身以來全不產育及斷絶久不¶
　產三十年者宜服　朴硝　牡丹皮　當歸　大黄¶
　　(蒸一/飯久)桃仁(去皮尖/各三兩)細辛　厚朴(薑汁/炙)桔梗　赤芍¶
<pb:KR3e0078_WYG_064-11a>¶
　　藥　人參　茯苓　桂心　甘草　牛膝(去/苗)陳橘¶
　　皮(以上各/二兩)附子(炮一/兩半)蝱蟲(去翅足/炒焦)水蛭(炒枯各/十枚)¶
　右件以清酒五升水六合煮去三升分四服日三夜¶
　一每相去三辰少時更服如常覆被少時取汗汗不¶
　出冬月着火籠必下積血及冷赤膿如赤小豆汁本¶
　為婦人子宫内有此惡物冷然或天陰臍下痛或月¶
　水不調為有冷血不受胎若斟酌下盡氣久弱大困¶
　不堪更服亦可二三服即止如大悶不堪可食酢飲¶
<pb:KR3e0078_WYG_064-11b>¶
　冷漿一口即止然恐去惡物不盡不大得藥力若能¶
　忍服盡大好一日後仍著坐導藥¶
坐導藥　治全不產及斷緒服前盪胞湯惡物不盡用¶
　此方　皂角(去皮/子)呉茱茰　當歸(各二/兩)細辛(去/苗)五味¶
　　子　乾薑(炮各/一兩)黄葵花　白礬(枯/)戎鹽　蜀椒(各/半)¶
　　(兩/)¶
　右為細末以絹袋大如指長三寸餘盛藥令滿縛定¶
　納婦人陰中坐卧任意勿行走小便時去之更安一¶
<pb:KR3e0078_WYG_064-12a>¶
　日一度易新者必下清黄冷汁汁盡止若未見病出¶
　可十日安之本為子宫有冷惡物故令無子值天陰¶
　冷則發疼痛須候病出盡方已不可中輟每日早晚¶
　用蕒菜煎湯薰之¶
丹秦桂丸論　無子之因多起於婦人醫者不求其因¶
起於何處遍閱古方惟秦桂丸其辭確其意專用温熱¶
藥近乎人情欣然受之銳然服之甘受燔灼之禍猶懵¶
然不悔何者陽精之施陰血能攝之精成其子血成其¶
<pb:KR3e0078_WYG_064-12b>¶
胞胎孕乃成今婦人之無子者率由血少不足以攝精¶
也血之少也固非一端然欲得子者必須調補陰血使¶
無虧欠乃可推其有餘以成胎孕何乃輕用熱劑煎熬¶
臟腑血氣沸騰禍不旋踵矣或曰春氣温和則萬物發¶
生冬氣寒慄則萬物消隕非秦桂丸之温熱何以得子¶
臟温煖而成胎耶予曰詩曰婦人和平則樂有子和則¶
血氣均平則陰陽不爭今得此藥經血必轉紫黑漸成¶
衰少或先或後始則飲食驟進久則口苦而乾陰陽不¶
<pb:KR3e0078_WYG_064-13a>¶
平血氣不和疾病蜂起焉能成胎縱然成胎生子亦¶
多病而不夀以秦桂丸耗損天真之陰也戒之慎之(按/秦)¶
(桂丸施於肥人而少其丸數兼服調理/補藥亦無妨但忌施於瘦人火多者也)¶
東婦人無子胞門(在闗内左邊二/寸灸五十壯)又法氣門(在闗元傍/各開三寸)¶
(灸五/十壯)¶
集又法子宫(在中極傍各開三寸/針入二寸灸三七壯)中極¶
垣又法闗元(二十壯/三報穴)¶
甲絶子灸臍中令人有子女子手脚拘攣腹滿疝月水¶
<pb:KR3e0078_WYG_064-13b>¶
不下乳餘疾絶子陰痒陰交主之　腹滿疝積聚餘疾¶
絶子陰痒刺石門(千金云奔豚上少腹堅/痛下引陰中不得小便)　女子絶子¶
衃血在内不下闗元主之(千金云轉胞不得溺/小腹滿名石水痛)　婦人¶
子門不端少腹苦寒陰痒及痛經閉不通中極主之¶
婦人無子油泉主之　大疝絶子築賓主之　絶子商¶
丘主之(穴在内踝/前宛宛中)　婦人絶產若未曾產陰亷主之(刺/入)¶
(分半灸/下一寸)¶
養精袁了凡先生云聚精之道一曰寡慾二曰節勞三¶
<pb:KR3e0078_WYG_064-14a>¶
曰息怒四曰戒酒五曰慎味今之談養生者多言採陰¶
補陽久戰不泄此為大謬腎為精之府凡男女交接必¶
擾其腎腎動則精血隨之而流外雖不泄精已離宫未¶
能堅忍者亦必有真精數㸃隨陽之痿而溢出此其驗¶
也如火之有烟焰豈有復反於薪者哉是故貴寡慾精¶
成於血不獨房室之交損吾之精凡日用損血之事皆¶
當深戒如目勞於視則血以視耗耳勞於聽則血以聽¶
耗心勞於思則血以思耗吾隨事而節之則血得其養¶
<pb:KR3e0078_WYG_064-14b>¶
而與日俱積矣是故貴節勞主閉藏者腎也司疎泄者¶
肝也二藏皆有相火而其系上屬於心心君火也怒則傷¶
肝而相火動動則疎泄者用事而閉藏不得其職雖不¶
交合亦暗流而潛耗矣是故當息怒人身之血各歸其¶
舍則常凝酒能動血人飲酒則面赤手足俱紅是擾其¶
血而奔馳之也血氣既衰之人數月無房事精始厚而¶
可用然使一夜大醉精隨薄矣是故宜戒酒内經云精¶
不足者補之以味然醲郁之味不能生精惟恬淡之味¶
<pb:KR3e0078_WYG_064-15a>¶
乃能補精耳盖萬物皆有真味調和勝而真味衰矣不¶
論腥素淡煮之得法自有一段冲和恬澹之氣益人膓¶
胃洪範論味而曰稼穯作甘世間之物惟五穀得味之¶
正但能淡食穀味最能養精又凡煮粥飯而中有厚汁¶
滚作一團者此米之精液所聚也食之最能生精試之¶
有效　煉精有訣全在腎家下手内腎一竅名𤣥闗外¶
腎一竅名牝户真精未洩乾體未破則外腎陽氣至子¶
時而興人身之氣與天地之氣兩相脗合精洩體破而¶
<pb:KR3e0078_WYG_064-15b>¶
吾身陽生之候漸晚有丑而生者次則寅而生者又次¶
則卯而生者有終不生者始與天地不相應矣煉之之¶
訣須半夜子時即披衣起坐兩手搓極熱以一手將外¶
腎兜住以一手掩臍而凝神於内腎久久習之而精旺¶
矣¶
葆真丸　專治九醜之疾言莖弱而不振振而不豐豐¶
　而不循循而不實實而不堅堅而不久久而無精精¶
　而無子謂之九醜之疾此藥補十二經絡起陰發陽¶
<pb:KR3e0078_WYG_064-16a>¶
　能令陽氣入胸安魂定魄開三焦積聚消五穀進食¶
　強陰益子精安五臟除心中伏熱強筋骨輕身明目¶
　去冷除風無所不治此藥平補多服常服最妙七十¶
　歳老人尚能育子非常之力及治五勞七傷無子嗣¶
　者　鹿角膠(半斤剉作豆大就用鹿/角霜拌炒成珠硏細)杜仲(去粗皮切/碎用生薑)¶
　　(汁一兩同蜜少許/拌炒斷絲三兩)乾山藥　白茯苓(去粗皮人乳/拌晒乾凡五)¶
　　(七/次)熟地黄(各二/兩)兔絲子(酒蒸/搗焙)山茱茰肉(各一/兩半)北五¶
　　味子　川牛膝(去蘆/酒蒸)益智仁(去/殼)逺志(泔煮/去骨)小蘹香¶
<pb:KR3e0078_WYG_064-16b>¶
　　(青鹽三/錢同炒)川楝子(去皮核取/浄肉酥炙)川巴㦸(酒浸去心以/上各一兩)破¶
　　故紙　胡蘆巴(同故紙入羊膓内/煮焙乾各一兩)柏子仁(去殻另/硏如泥)¶
　　(半/兩)川山甲(酥/炙)沉香(各三/錢)全蝎(去毒一/錢半)¶
　右件各製度為極細末以好嫩肉蓯蓉四兩酒洗淨¶
　去鱗甲皮垢開心如有黄白膜亦去之取浄二兩好¶
　酒煮成膏同煉蜜和前藥末搗千餘下丸如桐子大¶
　每服五十丸淡秋石湯温酒任下以乾物壓之漸加¶
　至百丸服七日四肢光澤唇臉赤色手足温和面目¶
<pb:KR3e0078_WYG_064-17a>¶
　滋潤又能消食理脾輕身和氣語言清亮是其效也¶
千金種子丹　此方服之令人多子并治虛損夢遺白¶
　濁脫卸(男子/服)　沙苑蒺藜(取浄末四兩如蠶種同州/者佳再以重羅羅二兩極)¶
　　(細末二兩粗末用水/一大碗熬膏伺候)蓮鬚(四兩極細末金色者/固精紅色者敗精)山¶
　　茰肉(極細末三兩須得一斤用鮮/紅有肉者佳去核取肉製末)覆盆子(南者佳/去核取)¶
　　(細末/二兩)雞頭實(五百個去殼如大小/不一等取細末四兩)龍骨(五錢五色/者佳火煅)¶
　　(煅法以小砂鍋入龍骨鍋内/連鍋煅通赤去火毒方用)¶
　右用伏蜜一斤煉以紙粘去浮沫數次無沫滴水成¶
<pb:KR3e0078_WYG_064-17b>¶
　成珠者伺候止用四兩將前五味重羅過先以蒺藜¶
　膏和作一塊再入煉蜜石臼内搗千餘下丸如豌豆¶
　大每服三十丸空心鹽湯送下忌慾事二十日此藥¶
　延年益夀令人多子不可盡述¶
聚精丸(男/服)　黄魚鰾膠(白浄者一斤切碎用蛤/粉炒成珠以無聲為度)沙苑蒺¶
　　藜(八兩馬乳浸兩宿隔湯/蒸一炷香久取起焙乾)¶
　右為末煉蜜丸如梧子大每服八十丸空心温酒白¶
　湯任下忌食魚及牛肉¶
<pb:KR3e0078_WYG_064-18a>¶
五子衍宗丸　男服此藥添精補髓&KR0008;利腎氣不問下¶
　焦虛實寒熱服之自能平秘舊稱古今第一種子方¶
　有人世服此藥子孫蕃遂成村落之說嘉靖丁亥於¶
　廣信鄭中丞宅得之張神仙四世孫子及數人用之¶
　殊驗　甘州枸杞子　兔絲子(酒蒸搗成/餅各八兩)遼五味子¶
　　(一/兩)覆盆子(四兩酒/洗去目)車前子(炒二/兩)¶
　右五品俱擇道地精新者焙晒乾共為細末煉蜜丸¶
　如梧子大每服空心九十丸上牀時五十丸白沸湯¶
<pb:KR3e0078_WYG_064-18b>¶
　或鹽湯送下冬月用温酒送下修合日春取丙丁巳¶
　午夏取戊巳辰戌丑未秋取壬癸亥子冬取甲乙寅¶
　卯忌師尼鰥寡之人及雞犬六畜見之¶
十子丸　四明沈嘉則無子七十外服之連舉子¶
　　槐角子(和何首烏/蒸七次)覆盆子　枸杞子(去枯者/及蒂)桑椹¶
　　子　冬青子(四味共蒸/各四兩)兔絲子(製去殼/酒蒸)柏子仁(酒/浸)¶
　　(蒸/)沒石子(照雷/公製)蛇床子(蒸/)北五味子(去枯者打碎/蜜蒸以上各)¶
　　(二/兩)¶
<pb:KR3e0078_WYG_064-19a>¶
　右為末煉蜜丸如梧桐子大每服五六十丸淡鹽湯下¶
　乾㸃心壓之¶
趙氏加味六子丸　兔絲子(淘洗/酒蒸)川牛膝(去蘆/酒蒸)麥門冬¶
　　(去心/酒蒸)山茱茰(取/肉)原蠶蛾　五味子(各一兩/三錢)蛇床子¶
　　(酒蒸一/兩六錢)車前子(淘洗一/兩七錢)大甘草(炙一/兩)沙苑蒺藜(馬/乳)¶
　　(浸/蒸)覆盆子(各二兩/二錢)破故紙(二兩三錢/淘沙炒)肉蓯蓉(二兩/五錢)¶
　　(酒浸/去鱗)¶
　腎雖屬水不宜太冷精寒則難成孕如天地寒凉則¶
<pb:KR3e0078_WYG_064-19b>¶
　草木必無萌芽也此方極意斟酌不寒不熱得其中¶
　和修合服之如一陽初動萬物化生二三月後必孕¶
　成矣前藥俱焙乾剉碎為末煉蜜丸如梧子大每服¶
　三十丸或四十丸清鹽湯送下早晚皆服¶
針灸治男子無子者用熟艾一團用鹽填臍滿却於鹽¶
上隨鹽大小做艾丸灸之如痛即換鹽直至艾盡為度¶
如一日灸不盡二三日灸之曾效¶
知時袁了凡先生云天地生物必有絪緼之時萬物化¶
<pb:KR3e0078_WYG_064-20a>¶
生必有樂育之時如猫犬至㣲將受姙也其雌必狂呼¶
而奔跳以絪緼樂育之氣觸之而不能自止耳此天然¶
之節候生化之真機也世人種子有云三十時辰兩日¶
半二十八九君須筭此特言其大槩耳非的論也丹經¶
云一月止有一日一日止有一時凡婦人一月經行一¶
度必有一日絪緼之候於一時辰間氣蒸而熱昏而悶¶
有欲交接不可忍之狀此的候也於此時逆而取之則¶
成丹順而施之則成胎矣其曰三日月出庚又曰温温¶
<pb:KR3e0078_WYG_064-20b>¶
鉛鼎光透簾幃皆言其景象也當其慾情濃動之時子¶
宫内有如蓮花蕋者不拘經淨幾日自然挺出陰中如¶
蓮蕋初開内人洗下體以手探之自知也但含羞不肯¶
言耳男子預蜜告之令其自言一舉即中矣¶
成胎丹溪云成胎以精血之後先分男女者褚澄之論¶
也愚竊惑焉後閱東垣方有曰經水斷後一二日血海¶
始浄精勝其血感者成男四五日後血脉已旺精不勝¶
血感者成女此論亦為未瑩何以言之易曰乾道成男¶
<pb:KR3e0078_WYG_064-21a>¶
坤道成女夫乾坤陰陽之性情也左右陰陽之道路也¶
男女陰陽之儀象也父精母血因感而㑹精之泄陽之¶
施也血能攝之陰之化也精成其骨此萬物之資始於¶
乾元也血成其胞萬物之資生於坤元也陰陽交媾胎¶
孕乃凝胎之所居名曰子宫一系在下上有兩岐一達¶
於左一達於右精勝其血及剛日陽時感者則陽為之¶
主受氣於左子宫而男形成精不勝血及柔日陰時感¶
者則陰為之主受氣於右子宫而女形成或曰分男分¶
<pb:KR3e0078_WYG_064-21b>¶
女吾知之矣其有雙胎者將何如曰精氣有餘岐而分¶
之血因分而攝之故也若夫男女同孕者剛日陽時柔¶
日陰時感則陰陽混雜不屬左不屬右受氣於兩岐之¶
間者也亦有三胎四胎五胎六胎者猶是而已或曰其¶
有男不可為父女不可為母與男女之兼形者又若何¶
而分之耶予曰男不可為父得陽道之虧者也女不可¶
為母得陰道之塞者也兼形者由陰為駁氣所乗而為¶
狀不一以女兼男形者有二一則遇男為妻遇女為夫¶
<pb:KR3e0078_WYG_064-22a>¶
一則可妻而不可夫又有下為女體上具男之全形此¶
又駁之甚者也或曰駁氣所乗獨見於陰而所成之形¶
又若是之不同邪予曰陰體虛駁氣易於乗也駁氣所¶
乗陰陽相混無所為主不可屬左不可屬右受氣於兩¶
岐之間隨所得駁氣之輕重而成形故所兼之形有不¶
可得而同也　婁全善云丹溪此論極造精㣲發前人¶
之未發是知男女之分已定於萬物資始乾元之際陰¶
陽交姤之時昧者不悟是理妄有轉女為男之法惑矣¶
<pb:KR3e0078_WYG_064-22b>¶
夫萬物皆資始於乾元獨男女之分不資始於乾元乎¶
　袁先生云巢氏論婦人姙娠一月名胎胚足厥陰脉¶
養之二月名始膏足少陽脉養之三月名始胎手心脉¶
養之四月始受水精以行血脉手少陽脉養之五月始¶
受火精以成其氣足太陰養之六月始受金精以成其¶
筋足陽明脉養之七月始受木精以成其骨手太陰脉¶
養之八月始受土精以成膚革手陽明脉養之九月始¶
受石精以成毛髮足少陰脉養之十月臟腑闗節人神¶
<pb:KR3e0078_WYG_064-23a>¶
俱備此其大略也若求其細則受胎在腹七日一變展¶
轉相成各有生相大集經備矣今婦人墮胎在三月五¶
月七月者多在二四六月者少臟陰而腑陽三月屬心五¶
月屬脾七月屬肺皆在五臟之脉陰常易虧故多墮耳¶
如昔曾三月墮胎則心脉受傷須先調心不然至三月¶
復墮昔曾五月墮胎則脾脉受傷後至五月復墮宜先¶
治脾惟有一月之内墮胎則人皆不知有胎但不知受¶
姙不知其受而墮也一月屬肝怒則墮多洗下體則竅¶
<pb:KR3e0078_WYG_064-23b>¶
開亦墮一次既墮則肝脉受傷他次亦墮今之無子者¶
大半是一月墮胎非盡不受姙也故凡初交之後最宜¶
將息勿復交接以擾其子宫勿令怒勿令勞勿令舉重¶
勿令洗浴而又多服養肝平氣之藥胎可固矣　程鳴¶
謙云褚澄氏言男女交合陰血先至陽精後衝而男形¶
成陽精先入陰血後參而女形成信斯言也人有精先¶
洩而生男精後洩而生女者獨何歟東垣曰經水纔斷¶
一二日血海始淨感者成男四五日血脉已旺感者成¶
<pb:KR3e0078_WYG_064-24a>¶
女至六七日後則雖交感亦不成胎信斯言也人有經¶
始斷交合生女經久斷交合生男者亦有四五日以前¶
交合無孕八九日以後交合有孕者獨何歟俞子木撰¶
廣嗣要略著方立圖謂實陽能入虚陰實陰不能受陽¶
即東垣之故見也又謂微陽不能射陰弱陰不能攝陽¶
信斯言也世有尫羸之夫怯弱之婦屢屢受胎雖欲止¶
之而不能止者亦有血氣方剛精力過人顧乃艱於育¶
嗣而莫之救者獨何歟朱丹溪論專治以婦人經水為¶
<pb:KR3e0078_WYG_064-24b>¶
主然富貴之家侍妾已多其中寧無月水當期者乎有¶
已經前夫頻頻生育而娶此以圖其易者顧亦不能得¶
胎更遣與他人轉盼生男矣豈不能受孕於此而能受¶
孕於彼乎愚以為父母之生子如天地之生物易曰坤¶
道其順乎承天而時行夫知地之生物不過順承乎天¶
則知母之生子亦不過順承乎父而已知母之順承乎¶
父則種子者果以婦人為主乎以男子為主乎然所謂¶
主於男子者不拘老少不拘強弱不拘康寧病患不拘¶
<pb:KR3e0078_WYG_064-25a>¶
精易洩難洩只以交感之時百脉齊到為善耳交感而¶
百脉齊到雖老雖弱雖病患雖易洩亦可以成胎交感¶
而百脉參差雖少雖強雖康寧雖難洩亦難以成胎矣¶
婦人所搆之血固出於百脉合聚較之男子之精不能¶
無輕重之分也孔子贊乾元資始曰大贊坤元資生曰¶
至得無意乎若男女之辨又不以精血先後為拘不以¶
經盡幾日為拘不以夜半前後交感為拘不以父強母¶
弱母強父弱為拘只以精血各由百脉之齊到者别勝¶
<pb:KR3e0078_WYG_064-25b>¶
負耳是故精之百脉齊到有以勝乎血則成男矣血之¶
百脉齊到有以勝乎精則成女矣至有既孕而小產者¶
有產而不育有育而不夀者有夀而黄耉無疆者則亦¶
精血之堅脆分為修短耳世人不察其精血之堅脆已¶
定於禀受之初乃以小產專責之母以不育專付之兒¶
以夀夭專諉之數不亦謬乎¶
　　　候胎¶
診婦人懷軀七月而不可知時時衂血而轉筋者此為¶
<pb:KR3e0078_WYG_064-26a>¶
軀也衂時嚏而動者非軀也　素問云婦人足少陰脉¶
動甚者姙子也(平人氣象論水謂太溪脉也全元起本/作足少陰玊  本作手太陰當從全本)¶
(揺王註云動脉者如豆厥厥動/  也一説動甚謂動揺太甚也)陰摶陽别謂之有子(陰/陽)¶
(别論脉王註云陰謂尺中也搏謂搏觸於手/也尺  搏擊與寸脉殊别則為有孕之兆)¶
脉姙娠初時寸㣲小呼吸五至三月而尺數也脉滑疾¶
重以手按之散者胎已三月也脉重手按之不散但疾¶
不滑者五月也(此即陰搏陽别之義言尺脉滑數寸/脉㣲小而尺與寸脉别者孕脉也)¶
尺脉左偏大為男右偏大為女左右俱大產二子大者¶
<pb:KR3e0078_WYG_064-26b>¶
如實狀(亦陰摶陽别之義謂尺脉實大/與寸脉殊别但分男左女右也)　婦人姙娠四¶
月欲知男女法左疾為男右疾為女俱疾為生二子(王/子)¶
(亨云姙娠三部俱滑而/疾在左為男在右為女)　遣姙娠人面南行還復呼之¶
左廻首者是男右迴首者是女　看上圊時夫從後急¶
呼之左迴首者是男右迴首者是女也　婁全善云按¶
丹溪云男受胎在左子宫女受胎在右子宫斯言大契¶
是說也盖男胎在左則左重故回首時慎䕶重處而就¶
左也女胎在右則右重故回首時慎護重處而就右也¶
<pb:KR3e0078_WYG_064-27a>¶
推之於脉其義亦然胎在左則血氣護胎而盛於左故¶
脉亦從之而左疾為男左大為男也胎在右則血氣護¶
胎而盛於右故脉亦從之而右疾為女右大為女也亦¶
猶經云陰搏陽别謂之有子言受胎處在臍腹之下則¶
血氣護胎而盛於下故陰之尺脉鼔搏有力而與陽之¶
寸脉殊别也又如癰癤發上則血氣從上而寸脉盛發¶
下則血氣從下而尺脉盛發左則血氣從左而左脉盛¶
發右則血氣從右而右脉盛也丹溪以左大順男右大¶
<pb:KR3e0078_WYG_064-27b>¶
順女為醫人之左右手盖智者之一失也¶
診婦人有姙歌　肝為血兮肺為氣血為榮兮氣為衛¶
陰陽配耦不參差兩臟通和皆類例血衰氣王定無孕¶
血王氣衰應有體(肝藏血為榮屬陰肺主氣為衛屬陽/陰陽配耦者是夫婦匹配耦合搆精)¶
(乃有子也若血少氣盛則無/娠孕若血盛氣少則有孕也)寸㣲闗滑尺帶數流利往¶
來并雀啄小兒之脉已見形數月懷耽猶未覺(寸脉㣲/闗脉滑)¶
(尺脉帶數及流利雀啄皆是經脉閉塞不行成胎已上/之脉皆是血多氣少之脉是懷小兒之脉已見形狀也)¶
左疾為男右為女流利相通速來去兩手闗脉大相應¶
<pb:KR3e0078_WYG_064-28a>¶
已形亦在前通語(左手脉疾為懷男右手脉疾為懷女/及兩脉流行滑利相通疾速來去是)¶
(或兩手闗部脉洪大相/應是其胎已有形狀也)左手帶縱兩箇兒(縱者夫行乗/妻水行乗火)¶
(金行乗木即鬼賊脉也名曰縱/見在左手則懷兩箇男兒也)右手帶横一雙女(横者/妻乗)¶
(夫也是火行乘水木行乗金即所勝脉/也名曰横見於右手則懷一雙女子也)左手脉逆生三¶
男(逆者子乗母也是水行乗金火行乗木即已/生脉也名曰逆見于右手則懷三箇男兒也)右手脉¶
順還三女(順者母乗子也是金行乘水木行乗火即生/已之脉也名曰順見於右手則懷三箇女兒)¶
(也/)寸闗尺部皆相應一男一女分形證(寸闗尺部脉大/小遲疾相應者)¶
(是懷一男一女形證之脉也謂闗前為陽/闗後為陰陰陽脉相應故懷一男一女也)有時子死母¶
<pb:KR3e0078_WYG_064-28b>¶
身存或即母亡存子命(此二句之文無辨/子母存亡之法)往來三部通¶
流利滑數相參皆替替陽實陰虛脉得明遍滿胸膛皆¶
逆氣(若寸闗尺三部通行流利皆替替有力而滑數皆/陽實陰虛之脉主姙婦逆氣遍滿胸膛而不順也)¶
左手太陽浮大男(左手寸口為太陽其脉/浮大則是懷男之脉)右手太陰沉¶
細女(右手寸口為太陰其/脉沉細是懷女脉也)諸陽為男諸陰女指下分明¶
長記取(諸陽脉皆為男即浮大疾數滑實之類是也當/懷男子諸陰脉者即沉細之類是也當懷女子)¶
三部沉正等無絶尺内不止真胎婦(寸闗尺三部脉沉/浮正直齊等舉按)¶
(無絶斷及尺内舉按不/止住者真的懷胎婦也)夫乗妻兮縱氣霧(經云縱者夫/乗妻也水行)¶
<pb:KR3e0078_WYG_064-29a>¶
(乗火金行乗木即鬼賊脉也縱氣霧霧露也又上下也/謂夫之陽氣乘妻之陰氣二氣上下相逐如霧潤結子)¶
(也/)妻乘夫兮横氣助(横者妻乘夫也見前註/謂兩旁横氣相佐助也)子乗母兮¶
逆氣參(逆者子乘母也謂子氣犯母/氣相乘逆行之氣相參合也)母乗子兮順氣護¶
(是母氣乘於子氣為順氣相護衛也凡胎/聚縱横逆順四氣以榮養方以成形也)小兒日足胎¶
成聚身熱脉亂無所苦(婦人懷小兒五箇月是以數足胎/成就而結聚也必母身體壯熱當)¶
(見脉躁亂非病苦之證謂五月胎已成/受火精以成氣故身熱脉亂是無病也)汗出不食吐逆¶
時精神結備其中住(謂姙娠受五行精氣以成形稟二/經以榮其母懷姙至五月其胎雖)¶
(成其氣未備故胎氣未安上衝心胸則汗出不食吐/逆名曰惡阻俗呼選飯唯思酸辛之味以調胎氣也)滑¶
<pb:KR3e0078_WYG_064-29b>¶
疾不散三月胎(姙娠三月名始胎此是未有定儀心胞/脉養之故脉見滑疾流利為少氣多血)¶
(不散為血氣盛/則始結為胎也)但疾不散五月母(其脉但疾數而不散/者是五箇月懷胎之)¶
(母/也)弦緊牢強滑利安沉細而㣲歸泉路(孕婦之脉宜弦/緊牢強滑利為)¶
(安吉之脉若沉細而㣲謂脉與形不相應故云死也前/文雖云太陰沉細又云諸陰為女其說似有相違謂三)¶
(部脉皆不沉細/及㣲故不同也)¶
驗胎法海神方驗胎散　婦人三兩個月月經不行疑¶
　是兩身却疑血滯心煩寒熱恍惚此藥可驗取之内¶
　也外已身有病無邪脉以素問脉法推之十得八九¶
<pb:KR3e0078_WYG_064-30a>¶
　矣¶
　　真雀腦芎(一/兩)當歸(全用重一兩/者只用七錢)¶
　右為細末分作兩服濃煎好艾湯一盞調下或好酒¶
　調服亦可待三兩箇時辰覺腹臍㣲動仍頻即有胎¶
　也動罷即愈安稳無虞如不是胎即不動所滯惡物¶
　自行母亦安也如服藥不覺效再煎紅花湯調下必¶
　有神效¶
靈苑治婦人經脉住三箇月驗胎法真川芎為細末濃¶
<pb:KR3e0078_WYG_064-30b>¶
　煎艾湯下一匕投腹内漸動是有胎也¶
探胎散　婦人胎氣有無疑惑之間以此探之有胎則¶
　吐無則不吐　皂角(去/皮)甘草(炙各/一錢)黄連(半/錢)¶
　右為細末作一服温酒調服¶
博陵醫之神者曰郝翁士人陳堯遵妻病衆醫以為勞¶
傷郝曰亟屏藥是為娠證且賀君得男子已而果然又¶
二婦人姙一喑嘿不能言郝曰兒胎大經壅兒生經行¶
則言矣不可毒以藥一極壯健郝診其脉曰母氣已¶
<pb:KR3e0078_WYG_064-31a>¶
死所以生者反恃兒氣耳如期子生母死(孕婦不語非/病也聞如此)¶
(者不須服藥臨產日但服保生丸四物湯/之類產後便語亦自然之理非藥之力也)　一婦暴渴¶
惟飲五味汁名醫耿隅診其脉曰此血欲凝非疾也已¶
而果孕古方有血欲凝而渴飲五味之證不可不知也¶
　潘璟診虞部員外郎張咸之妻孕五歳南陵尉富昌¶
齡妻孕二歳團練使劉彝孫妾孕十有四月皆未育温叟¶
視之曰疾也凡醫妄以為有孕爾於是與破血攻毒大¶
劑飲之虞部妻墮肉塊百餘有眉目狀昌齡妻夢二童¶
<pb:KR3e0078_WYG_064-31b>¶
子色漆黑倉卒怖悸疾走而去孫妾墮大蛇猶蜿蜒未¶
死三婦皆無恙¶
陳斗嵓治葉南洲妻經閉五月下白或赤午後發熱咳¶
𠻳嘔吐醫云勞瘵陳視曰兩尺脉皆實此必有孕外受¶
風邪搏激故耳飲清和之劑而安半年生一子¶
　　　胎產大法¶
潔治胎產之病從厥陰經論之無犯胃氣及上三焦謂¶
之三禁不可汗不可下不可利小便發汗者同傷寒下¶
<pb:KR3e0078_WYG_064-32a>¶
早之證利大便則脉數而已動於脾利小便則内亡津¶
液胃中枯燥製藥之法能不犯三禁則榮衛自和而寒¶
熱止矣如發渴則白虎氣弱則黄耆血刺痛而和以當¶
歸腹中疼而加之芍藥大抵產病天行從增損柴胡雜¶
證從增損四物宜詳察脉證而用之　大抵外則和於¶
榮衛内則調於清便同傷寒壞證治之　李仲南胎前¶
病惟當安胎順氣若外感四氣内傷七情以成他病治¶
法與男子無異當於各證類中求之但胎前治他證者¶
<pb:KR3e0078_WYG_064-32b>¶
動胎之劑切須審詳爾¶
丹胎前當清熱養血　產前安胎白术黄芩妙藥也¶
胎前將臨月以三補丸加炒香附炒白芍藥蒸餅丸服¶
　又抑熱以三補用生地黄膏丸(芩連蘗為末/地黄膏丸之)　有孕¶
八九箇月必順氣枳殼蘇莖　胎前至八九月因火動¶
胎逆上作喘急者可用條芩香附之類為末調下條芩¶
於水中沉取重者用之　固胎地黄半錢當歸身尾人參¶
白芍陳皮各一錢白术一錢半甘草三分黄芩川芎各¶
<pb:KR3e0078_WYG_064-33a>¶
半錢黄連炒蘗各少許桑上羊兒藤(即金/銀花)七葉完者糯¶
米十四粒㕮咀煎服血虛不安者用阿膠痛者用縮砂¶
行血氣故也¶
夷堅志云政和中蔡魯公之孫婦有孕及期而病國醫¶
皆以為陽證傷寒懼胎墮不敢投以凉劑張銳至視之¶
曰兒處胎十月將生矣何藥之能敗即以常法與藥使¶
倍服之半日而兒生病亦失去明日其婦大泄而喉閉¶
不入食衆醫復指其疵且曰二疾如氷炭又產蓐甫近¶
<pb:KR3e0078_WYG_064-33b>¶
雖司命無如之何矣張曰無庸憂也將使即日愈乃取¶
藥數十粒使吞之咽喉即通下泄亦止及滿月魯公酌¶
酒為夀曰君術通神吾不敢知敢問一藥而愈二疾何¶
也張曰此於經無所載特以意處之向者所用藥乃附¶
子理中丸褁以紫雪爾方喉閉不通非至寒藥不為用¶
既以下咽則消釋無餘其得至腹中者附子力也故一¶
服而兩疾愈公大加嘆異¶
汪機治一婦常患横生逆產七八胎矣子皆不育汪診¶
<pb:KR3e0078_WYG_064-34a>¶
脉皆細澁頗弦曰此氣血兩虚兼熱也或曰氣血有餘¶
方成姙娠氣血既虧安能胎耶汪曰觀其形長瘦而脉¶
細濡屬於氣血兩虚色青脉弦屬於肝火時熾而兩尺¶
浮滑似血虛為輕而氣虛為重也宜以補陰丸除陳皮¶
倍加香附參茋蜜丸服之常令接續踰年臨產果順而¶
育一子¶
保生丸(局/方)養胎益血安和子臟治姙娠將理失宜或因¶
　勞役胎動不安腰腹痛重胞阻漏胎惡露時下子臟¶
<pb:KR3e0078_WYG_064-34b>¶
　挾疾久不成胎或受姙不能固養痿燥不長過年不¶
　產日月雖滿轉動無力或致損墮及臨產節適乖宜¶
　驚動太早產時未至惡露先下胎胞枯燥致令產難¶
　或横或逆痛極悶亂連日不產子死腹中腹上冰冷¶
　口唇青黑吐出冷沫新產惡血上衝運悶不省喘促¶
　汗出及瘀血未盡臍腹㽲痛寒熱往來或因産勞損¶
　虛羸未復面黄體瘦心忪盜汗飲食不進漸成蓐勞¶
　八月常服壯氣養胎正順產理潤胎易產產後常服¶
<pb:KR3e0078_WYG_064-35a>¶
　滋養血氣和調陰陽密腠理實腑臟治風虛除痼冷¶
　　大麻仁(去殼一/兩半)貝母　黄芩　大豆黄卷　粳米¶
　　甘草(炙㣲/赤)乾薑(炮/)肉桂(去粗/皮)石斛(去/根)石膏(細/硏)秦椒¶
　　(微炒出汁/各一兩)當歸(去蘆炒/半兩)¶
　右為細末煉蜜和丸如彈子大每服一丸用温酒或¶
　棗湯化下嚼嚥亦得空心食前服¶
交感地黄煎丸　治婦人產前產後眼見黑花或即發¶
　狂如見鬼狀胞衣不下失音不語心腹脹滿水穀不¶
<pb:KR3e0078_WYG_064-35b>¶
　化口乾煩渇寒熱往來口内生瘡咽喉腫痛心虛忪¶
　悸夜不得眠產後中風角弓反張面赤牙關緊急崩¶
　中下血如豚肝狀臍腹㽲痛血多血少結為癥瘕恍¶
　惚昏迷四肢腫滿產前胎不安產後血刺痛皆治之¶
　　生地黄(浄洗硏以布絞汁留滓以生薑汁炒地/黄滓以地黄汁炒生薑滓各至乾為度)生¶
　　薑(浄洗爛研以布絞/汁留滓各二斤)當歸(去/蘆)延胡索(拌糯米炒/赤去米)琥¶
　　珀(别硏各/一兩)蒲黄(炒香/四兩)¶
　右為末蜜丸彈子大當歸湯化一丸食前服¶
<pb:KR3e0078_WYG_064-36a>¶
琥珀丸　治婦人胎前產後百病及療三十六種血冷¶
　七疝八瘕心腹刺痛卒中癱瘓半身不遂八風十二¶
　痺手足痠疼乳中毒結瘀血懷胎驚動傷犯不安死¶
　胎不出并胎衣不下並宜服之¶
　　琥珀(另/硏)辰砂(另/硏)阿膠(碎/炒)五味子(揀/浄)石斛(去/根)附子(炮/去)¶
　　(皮/臍)肉桂(去粗/皮)沉香(不見/火)川芎(各半/兩)肉蓯蓉(酒浸/炒)人¶
　　參　續斷　沒藥(硏/)牛膝(去蘆/酒浸)當歸(去鬚/炒)熟地黄¶
　　木香(不見火/各一兩)¶
<pb:KR3e0078_WYG_064-36b>¶
　右為細末煉蜜為丸如彈子大每服一丸空心煖酒¶
　化下午後食前再服能生新血去惡血　若腹脇疼¶
　痛繞臍如刀刺疼及嘔逆上氣築心痰毒不思飲食用¶
　薑汁少許和酒化服　諸痢及赤白帶下血冷崩中¶
　下血漏胎下血用生薑與艾剉炒令赤色入酒同煎¶
　數沸去滓調服　泄瀉不止陳米飲化服　澁尿諸¶
　淋煎通草燈心湯服　血暈不知人煎當歸酒調服¶
　　上熱下冷煎人參湯服　遍身虛腫水氣煎赤小¶
<pb:KR3e0078_WYG_064-37a>¶
　豆湯服　產内二毒傷寒及中風角弓反張如板硬¶
　煎麻黄湯服以衣被盖出汗　月經不通或間雜五¶
　色頻併而下斷續不止飲食無味肌膚瘦劣面赤唇¶
　焦乍寒乍熱四肢煩疼五心燥熱黒䵟遍身血斑赤¶
　腫走注及血風勞傷無力用童子小便入薑汁少許¶
　調服常服以童便為妙若恐惡心和以半酒　如懷¶
　胎婦於臨月一日一服至產下不覺疼痛或服至五¶
　服十服日倍飲食是藥力也其功不能具述¶
<pb:KR3e0078_WYG_064-37b>¶
龍鬚湯　治胎前產後身疼保室論云身疼者肌體不¶
　實而受風邪客於經絡邪氣與正氣相搏交擊於骨¶
　肉之間故身疼而不動用龍鬚湯主之若姙娠而患¶
　身體疼者必因勞役過多致使然也不爾經絡受風¶
　寒愈痛丸防風湯主之產者若因勞役身疼而不能¶
　動轉者良由產後百節開張血脉流走氣弱則骨肉¶
　之間血多凝滯是故百節經脉緊急腰背不能轉側¶
　手足不能動揺身熱若納炭頭如釘釘醫者不識妄¶
<pb:KR3e0078_WYG_064-38a>¶
　為傷寒發汗變生他證宜服此湯¶
　　黄茋(一兩/蜜炙)當歸(去蘆/酒浸)牛膝(洗去苖酒浸一宿如/急用酒蒸熟為度)白¶
　　术　防風(去/蘆)獨活(去/蘆)甘草(各二/錢半)¶
　右㕮咀每服半兩水五盞生薑十片薤白一握同煎¶
　至三盞去滓不拘時服¶
佛手散　治產前產後腹痛體熱頭疼及纔產未進别¶
　物即先服此藥逐敗血生新血能除諸疾¶
　　川芎(二/兩)當歸(三/兩)¶
<pb:KR3e0078_WYG_064-38b>¶
　右為細末每服二錢水一盞酒二分同煎七分温服¶
　　一方為粗末每服四錢水七分酒三分同煎至七¶
　分熱服未產前先安排此藥將兩服藥煎之產了速¶
　進之三日内日二服三日外一服　一方名芎歸湯¶
　只此二味等分㕮咀水煎專治失血傷胎去血產後¶
　去血崩中去血金瘡去血拔牙去血不止一切去血¶
　過多心煩眩暈悶絶不省人事頭重目暗舉頭欲倒¶
　悉能治之若産後眩暈宜加芍藥服之　一名桂香¶
<pb:KR3e0078_WYG_064-39a>¶
　散治產後腹疼不可忍者加桂心等分酒與童子小¶
　便合煎服之立効　一名當歸湯治姙娠子死或未¶
　死胎動不安每服用酒水合煎連進數服胎若已死¶
　服之便下若未死其胎即安此經累効萬不失一¶
　一名琥珀散臨月服之只縮胎易產兼治產後諸疾¶
　　一名羊肉湯治虛損羸乏腹中㽲痛往來寒熱吸¶
　吸少氣不能支持頭眩自汗腹内拘急每服用精羊¶
　肉一兩生薑十片水二盞煎至六分温服　一名君¶
<pb:KR3e0078_WYG_064-39b>¶
　臣散治婦人室女心腹㽲痛經脉不調用水煎服¶
　若姙婦胎氣不安產後諸疾加酒煎服　一名芎當¶
　散治婦人血氣上喘下腫二味等分為細末每服二¶
　錢空心煎艾湯調下又治產後損身血衝心及腹脹¶
　氣絶者神驗　難生倒横子死腹中先用黑大豆一¶
　大合炒熟水一盞入童子小便一盞藥末四錢同煎¶
　至一盞以上分為二服未効再作　產後惡血注心¶
　迷悶喘急腹痛依前用黑豆加生薑自然汁半合煎¶
<pb:KR3e0078_WYG_064-40a>¶
　服　治臟毒每服一錢半入炒槐花末半錢水一盞¶
　煎至六分無時服三日取下血塊即愈　如產後頭¶
　疼加荆芥煎如吐血亦冝服之　若產難多用百草¶
　霜香白芷等分為末名烏金散每服二錢童子小便¶
　好醋各一合沸湯浸服止一服見効甚者再服已分¶
　免矣　一法以五積散加醋煎服亦能催生　崩中¶
　漏下失血過多久不能止用芎歸湯療之不止者宜¶
　以香附子炒去皮毛為細末每一兩入甘草末一錢¶
<pb:KR3e0078_WYG_064-40b>¶
　清米飲㸃服名順元湯　有白帶者於順元湯内加¶
　芍藥半兩或謂香附子耗氣則不然許學士謂滋血¶
　養氣婦人仙藥雖羸人亦宜服之　兼治男女吐衂¶
　便利及諸證失血用此藥佐以米飲丸百草霜末每¶
　服百餘丸或以其他燒灰藥皆能作効不可遽以燥¶
　澁之劑止之必致壅遏腐敗變生他證大抵血不能¶
　行氣使之然者氣得其平則血循故道必無妄行之¶
　患矣香附子善能導氣用之勿疑也¶
<pb:KR3e0078_WYG_064-41a>¶
返魂丹　治婦人胎前產後諸疾危證　用赤箭即野¶
　天麻葉似艾葉開紫花如紅蓼花子名充蔚子又名¶
　益母草又名大札又名貞蔚又名負擔端午日採取¶
　陰乾用葉及花子以磁氣硏為細末煉蜜和丸如彈¶
　子大隨後治證嚼服其根燒存性為末酒調服功與¶
　黒神散不相上下　如胎前臍腹作痛或作聲者温¶
　米飲化下　胎前產後臍腹刺痛胎動不安下血不¶
　止水煎秦艽糯米湯下或當歸湯亦可　如產時先¶
<pb:KR3e0078_WYG_064-41b>¶
　用一丸以童子小便化下安魂定魄自然氣血調順¶
　諸病不生又能破血止痛養脉息調經絡温酒下¶
　產後胎衣不下血在胞中及横生不順死胎經日不¶
　下者脹滿腹中心悶心痛炒鹽湯下　產後中風牙¶
　闗緊急半身不遂失音不語童子小便無灰酒各半¶
　下　產後咳𠻳胸膈不利惡心口吐酸水面目浮腫¶
　兩脇痛舉動失力者温酒下　產後兩太陽痛呵欠¶
　心冲氣短肌體羸瘦不思飲食血風身熱手足頑麻¶
<pb:KR3e0078_WYG_064-42a>¶
　百節疼痛温米飲湯下　產後眼前黑暗血暈血熱¶
　口渇煩悶如見鬼神狂言不省人事薄荷自然汁如¶
　無生者濃煎薄荷湯下及童子小便酒各半亦可¶
　產後面垢顏赤五心煩熱或結成血塊臍腹奔痛時¶
　發寒熱有冷汗者童子小便酒各半下温薄荷自然¶
　汁亦可　產後餘血惡露不盡結滯臍腹刺痛惡物¶
　上衝心胸生悶者童子小便酒各半下　產後大小¶
　便不通煩躁口苦者薄荷自然汁下如無生者濃煎¶
<pb:KR3e0078_WYG_064-42b>¶
　薄荷湯下　產後瀉血者水煎棗湯下　產後白帶¶
　下者煎膠艾湯下　月水不調温酒下　血崩漏下¶
　温酒下　婦人久無子息温酒下服之十丸至二十¶
　丸亦能注喜　一子死腹中盖因卒病臟腑熱極蒸¶
　其胎是以子死也盖子死不居子宫或墮胎於腹間¶
　冷痛小便沫出腹脹四肢逆冷爪甲青者是也或臨¶
　產之時此藥安魂定魄血氣自然調順諸疾不生破¶
　血補虛止痛養血氣調經絡酒童子小便各七分化¶
<pb:KR3e0078_WYG_064-43a>¶
　下　二難產者胎以食母之血十月滿足則餘血結¶
　成塊俗呼為兒枕欲產之時血塊先動敗血裹其子¶
　是以難產或產後惡物不盡臍腹刺痛惡物上衝心¶
　胸主悶用童便酒各七分化下　三垢面顔赤胎衣¶
　不下既產了臟腑虚羸五心煩躁血流入衣中則難¶
　出發寒熱有冷汗出但去其敗血其衣自出如帶斷¶
　了服此藥下或横生不順心悶欲死者童便酒各七¶
　分化下薄荷自然汁鹽湯亦可　四產後三日起卧¶
<pb:KR3e0078_WYG_064-43b>¶
　不得眼前黑暗生花盖產後氣血未定運走五臟入¶
　肝則目昏俗為暗風醫家以風治之或血熱口乾煩¶
　渇心悶亂如見鬼神狂言妄語不省人事童便酒各¶
　七分薄荷自然汁亦可　五產後口乾心悶及煩渇¶
　者氣血未定即食熱麵積滯在内以致熱躁煩渇者¶
　俗為胸膈壅盛或兩太陽穴痛呵欠怔忡氣短身體¶
　羸瘦不思飲食血風身熱手足頑麻百節疼痛甚者¶
　温米飲童便各七分化下　六產後四肢浮腫及寒¶
<pb:KR3e0078_WYG_064-44a>¶
　熱者盖因敗血流入五臟滲入四肢停留日久化為¶
　膿狀氣喘或小便澁或咳𠻳胸膈不利惡心口吐酸¶
　水兩脇疼痛舉動乏力温酒化下　七產後寒熱往¶
　來盖因敗血入心則熱入脾則寒狀如瘧臍腹作痛¶
　或作聲温米飲化下桂枝湯亦可　八產後中風牙¶
　闗緊急半身不遂失音不語童便酒各七分化下¶
　九產後痢未經月滿或誤食物下與血相攻擊前所¶
　積受濕以此敗血相攻棗湯下　十產後大便秘結¶
<pb:KR3e0078_WYG_064-44b>¶
　口苦煩渴非時不語乃敗血衝心蔽其心孔童便酒¶
　各七分化下薄荷汁亦可　十一產後遍身疼痛百¶
　節開張血乘虚流入腸中停留不散臍腹疼痛米飲¶
　化下　十二產後崩中漏下不止盖是傷酸物狀如¶
　雞肝脊背倦悶煎糯米秦艽湯化下當歸桂枝湯亦¶
　可　十三產後未經月滿血氣不通盖是月水未還¶
　或食熱麫壅結成塊喘𠻳四肢無力多睡而汗出不¶
　止月水不調為骨蒸勞便服此藥童便酒各七分化¶
<pb:KR3e0078_WYG_064-45a>¶
　下　十四產後吐逆不止盖因敗血停於脾胃即發¶
　吐逆胸膈虛脹俗為反胃温酒化下　十五產後鼻¶
　衂口乾舌黑盖因心臟熱則舌黑鼻衂也童便酒各¶
　七分化下　十六產後赤白帶下煎秦艽湯下　十¶
　七產後氣急喉中猫聲者盖因血敗衝心入喉中萬¶
　無一瘥矣　十八產後中風者盖因未經七日勞重¶
　則百日之中傷房事中風初病之狀眼澁腰強筋急¶
　角弓反張牙闗緊急若此者皆自傷犯耳　十九產¶
<pb:KR3e0078_WYG_064-45b>¶
　後面色黑及遍身生黑靨者乃敗血入皮膚萬無一¶
　瘥矣¶
内灸散　治婦人產前產後一切血疾血崩虛憊腹脇¶
　㽲痛氣逆嘔吐冷血冷氣凝積塊硬刺痛泄下青白¶
　或下五色腹中虚鳴氣滿堅脹瀝血腰疼口吐青水¶
　頻產血衰顔色青黄勞傷劣弱月經不調下血墮胎¶
　血迷血暈血瘕時發疼痛頭目眩暈惡血上心悶絶¶
　昏迷惡露不乾體虛多汗手足逆冷並宜服之¶
<pb:KR3e0078_WYG_064-46a>¶
　　藿香葉　肉桂(去粗/皮)熟乾地黄(洗/焙)丁香皮(各一/兩半)甘¶
　　草(炙/赤)山藥　當歸(去蘆/洗)白术　白芷(各八/兩)藁本(去/蘆)¶
　　(剉/)乾薑(炮/)川芎　黄茋(去蘆各/二兩)木香(一/兩)陳皮(去白/四兩)¶
　　白芍藥(十/兩)茴香(一兩/半)¶
　右剉散每服三錢水一大盞入生薑五片艾一團同¶
　煎至七分空心食前熱服為末温酒調下亦得如產¶
　後下血過多加蒲黄煎服惡露不快加當歸紅花煎¶
　服水瀉加肉豆蔲末煎服嘔吐加藿香生薑煎服上¶
<pb:KR3e0078_WYG_064-46b>¶
　熱下冷加荆芥煎服但是腹中虛冷血氣不和並宜¶
　服產後每日一服則百病不生丈夫虛冷氣刺心腹¶
　疼痛尤宜服之¶
食忌一受孕之後切宜忌不可食之物非惟有感動胎¶
氣之戒然於物理亦有厭忌者設或不能禁忌非特延¶
月難產亦能令兒破形母損可不戒哉¶
　食雞肉糯米合食令子生寸白蟲　食羊肝令子多¶
　厄　食鯉魚鱠及雞子令兒成疳多瘡　食犬肉令¶
<pb:KR3e0078_WYG_064-47a>¶
　子無聲音　食兔肉令子唇缺　食鼈令子項短及¶
　損胎　食鴨子共桑椹同食令子倒生心寒　食螃¶
　蠏令子横生　食雀肉合豆醤食之令子面生䵟黯¶
　黑子　食豆醬合藿香食之墮胎食水漿絶產　食¶
　雀肉令子無恥多淫　食山羊肉令子多病　食生¶
　薑令子多指生瘡　食蝦蟇鯽魚令子瘖瘂　食驢¶
　騾馬肉延月難產　如此之類無不驗者則知聖人¶
　胎教之法矣¶
<pb:KR3e0078_WYG_064-47b>¶
藥忌蚖螌水蛭地膽蟲烏頭附子配天雄躑蠋野葛螻¶
蛄類烏喙側子及蝱蟲牛黄水銀幷巴豆大㦸蛇蛻及¶
蜈蚣牛膝藜蘆幷薏苡金石錫粉及雌雄牙硝芒硝牡¶
丹桂蜥蜴飛生及&KR2015;蟲代赭蚱蟬胡粉麝芫花薇蓹草¶
三稜槐子牽牛幷皂角桃仁蠐螬和茅根欓根硇砂與¶
乾漆亭長波硫菵草中&KR1840;麥䕡茹蟹爪甲蝟皮赤箭赤¶
頭紅馬刀石蠶衣魚等半夏南星通草同乾薑蒜雞及¶
雞子驢肉兔肉不須供切須婦人產前忌此歌宜記在¶
<pb:KR3e0078_WYG_064-48a>¶
心胸¶
起居忌便產須知云勿亂服藥勿過飲酒勿妄針灸勿¶
向非常地便勿舉重登髙涉險心有大驚犯之產難子¶
疾病勿多睡卧時時行步體虛腎氣不足生子解顱腦¶
破不合宜温補脾胃不和榮衛虛怯子必羸瘦自家及¶
鄰家修造動土犯其胎氣令子破形殞命刀犯者形必¶
傷泥犯者竅必塞打擊者色青黯繫縛者相拘攣有此¶
等驗如影響切宜避之¶
<pb:KR3e0078_WYG_064-48b>¶
　¶
　¶
　¶
　¶
　¶
　¶
　¶
　證治準繩卷六十四¶
