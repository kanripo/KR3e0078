# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.882123
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百十四
<pb:KR3e0078_WYG_114-1a>¶
欽定四庫全書¶
　證治準繩卷一百十四¶
　　　　　　　　　　　　明　王肯堂　撰¶
　外科¶
　　　諸腫¶
無名腫毒者不拘於頭面手足胸腹等處焮赤腫硬結¶
核疼痛又名腫瘍又名虚痬也但腫無頭無面者俱是¶
也腫勢盛者以稜針刺去惡血切不可以火針烙之¶
<pb:KR3e0078_WYG_114-1b>¶
惡寒發熱或頭疼或拘急宜表散之以荆防敗毒散¶
腫勢盛表裏俱實者追疔奪命湯　無表裏證腫勢盛¶
者以兩面龜散　若暴發赤腫切不可以針破只宜以¶
洗腫方淋洗以八仙膏解毒丸等藥塗之　若急切即¶
用金腦香葉田茶菊擂酒煖服以渣敷患處以汁刷患¶
處　尾凥骨處結毒如桃李之大紅赤焮痛不能行動¶
此名病䗔用芙蓉葉搗酒炒縳爛者以䗔尾殻火煆存¶
性為末用麻油調搽即愈大効　紫游虚痬用魚苞子¶
<pb:KR3e0078_WYG_114-2a>¶
根煎水入酒和服又以水荔花葉赤子葉搗刷有熱者¶
以追疔奪命湯加雞屎子雞距根　手背脚背腫大有¶
赤痕如蝦之狀名病蝦證也用油炒鹽糟令香以熱湯¶
淬之泡湯乘熱淋洗之即消要服痱痬藥　膝内膁近¶
摺紋之處結核腫痛但核形長如魚之狀名上水魚以¶
稜針亂刺去惡血以&KR3885;枯雷廷藤山樟子葉搗糟炒縳¶
之又用山雷廷藤赤牛膝山蘇木梣枯搗鹽糟炒縳又¶
方雷藤鼈尿藤根皮搗糟炒縳之又方魚苞子梣枯搗¶
<pb:KR3e0078_WYG_114-2b>¶
糟炒縳之又方山雷廷根皮梣枯搗糟炒縳及用七聖¶
膏敷之却以九金六馬散服之　遍身起如風疹疥丹¶
之狀其色白不痛但搔痒抓之起白疕名曰蛇虱用油¶
穢田肥株山樟子葉樟樹葉柏葉煎水入些醋洗之又¶
方只用柏葉一味煎水洗更速也要服苦參丸蠟礬丸¶
金銀皂角丸　脚背或脚趾腫痛不可忍以脚髙懸起¶
其疼方止些若以脚垂下其疼不可當也名曰倒㧞腫¶
瘍先用兩面龜一味煎酒服次服兩面龜散如不應以¶
<pb:KR3e0078_WYG_114-3a>¶
犀角磨酒服大効　耳中疼痛不可當者名曰腦裏虚¶
瘍宜以金腦香根或葉搗爛入井水少許濾去渣入片¶
腦半分研勻滴入耳中即効又用根磨薄荷湯入少酒¶
和服又用金雞舌苦參青木香金鳳尾擂水入片腦少¶
許和勻濾浄滴入耳中又服兩面龜散及以水坊子根¶
煎水入酒和服　紫遊風用紫茶根皮擂水刷又方加¶
紅心蜈蚣小金錢豆瓣草馬蹄草金鶯葉尾擂水入些¶
醋煖刷之¶
<pb:KR3e0078_WYG_114-3b>¶
附方¶
兩面龜散　治一切腫瘍焮赤無名腫毒疼痛者¶
　　兩面龜　雞屎子　雞&KR0008;根　詐死子　真珠美¶
　　山烏豆　紫金皮　脱殻藤　魚桐根　山淡豉¶
　　連叉大青　沿地雞&KR0008;¶
　右水煎入酒和服　發熱加水坊根吉面消　骨裏¶
　痛加紫金藤馬蹄金鐵馬鞭　又方加白术待根山¶
　芙蓉根山苧根川山蜈蚣¶
<pb:KR3e0078_WYG_114-4a>¶
雞屎子散　治虚瘍¶
　　雞屎子　詐死子　冬青根　楊香根¶
　右水煎入酒和服¶
退熱消毒散　治無名腫毒發熱者¶
　　雞屎子　雞&KR0008;根　水坊根　臭术待　白根子¶
　　山烏豆　苦花子　紫金藤　金腦香　吉面消¶
　　連叉大青　落鴉𤓰藤　大葉小青　過山龍梗¶
　　大葉金凉傘¶
<pb:KR3e0078_WYG_114-4b>¶
　右薄荷煎服¶
天花刮毒散　治一切腫毒焮赤疼痛¶
　　天花粉　黄檗(各三/兩)南星　赤芍藥　薑黄(各一/兩)¶
　為末井水調入些醋和煖刷患處夏月冷刷亦可¶
退腫消核散　治一切無名腫毒及結核赤腫者¶
　　艮脚根(四/兩)紫金皮　樟柳根(各一/兩)¶
　右為末用毛屎梯葉生地黄苦薄荷金腦香金鳳尾¶
　地薄荷赤藚子尻池葉不拘二三味取葉擂米泔水¶
<pb:KR3e0078_WYG_114-5a>¶
　入醋少許調勻煖刷　又方單用艮脚一味為末以¶
　生赤樟柳根磨米泔調塗更妙¶
消腫刼毒散　治一切無名腫毒虚瘍等毒¶
　　毛屎梯葉(七/分)雞屎子葉(三/分)¶
　右末用米泔水調温刷¶
又方　生樟柳根為末米泔水調温刷或以毛屎梯葉¶
　同刷亦妙¶
丹卒腫起大痛芫青根大者杵之和苦酒如泥煮三沸¶
<pb:KR3e0078_WYG_114-5b>¶
帛上包之(葛/氏)　風毒腫三年苦酒濃煎蔥白以布包熨¶
腫上(外臺/秘要)　治一切熱毒腫商陸根和鹽少許傅之日¶
再易(孫真人/食忌)　治一切毒腫疼痛不可忍者搗萆麻仁¶
傅之立効(肘後/方)　治腫蒺藜子一升炒黄杵細以香油¶
和如泥再炒令焦以舊布如腫之大小攤之貼腫上勿¶
開頭㧺上(外臺/秘要)　治惡刺及狐狸刺毒腫取蒲公英草¶
根白汁傅之多塗立瘥余七月十五日夜左手中指背¶
揩著庭木痛不可忍十日後瘡日深漸髙大痛欲死用¶
<pb:KR3e0078_WYG_114-6a>¶
此而安(孫/方)¶
經患熱腫水研山豆根濃汁塗乾再塗¶
衍臘月中以新瓦罐滿注熱水用朴硝二升投湯中攪¶
散掛北簷下俟硝滲出罐外却收之以人乳汁調半盞¶
掃一切風熱毒氣攻注目臉及發頭面四肢腫痛應手¶
神効¶
山腫毒或疼痛處以赤小豆為末水調傅頻換或用香¶
白芷水調傅尤妙　又方白芙蓉葉晒乾同皂角為末¶
<pb:KR3e0078_WYG_114-6b>¶
水調傅¶
丹治諸處皮裏面痛何首烏末薑汁調膏以帛裹於痛¶
處火灸皮鞋底熨之妙(經騐/方)¶
治一切赤腫但癰毒結未成者並可消¶
　右用黄蜀葵花子不拘多少研細滴水令稀稠得所¶
　將絹帕子裹定旋挹所餘汁撲腫所四畔數撲之¶
犀角飲　治諸風腫¶
　　犀角(一錢/鎊)𤣥參　連翹　柴胡(去苗各/半兩)升麻　木¶
<pb:KR3e0078_WYG_114-7a>¶
　　通(各七/錢半)芒硝(生/用)麥門冬(去心各/一兩)沉香　檀香　射¶
　　干　甘草(灸各二/錢半)¶
　右剉碎毎服五錢匕水一盞半煎至八分去渣食後¶
　温服及夜食後各一服利多即減一名犀角湯無檀¶
　香¶
熨風散　治諸瘡因風致腫¶
　　羌活　防風　白芷　吳茱萸　細辛　當歸¶
　　芍藥　芫花　官桂(各等/分)¶
<pb:KR3e0078_WYG_114-7b>¶
　右為麤末作一劑赤皮蔥連鬚細切半斤同釅醋拌¶
　勻炒令極熱帛裹於瘡上熨之稍冷即換藥再熨之¶
　上下痛止¶
蠶沙熨方　治風腫¶
　　晚蠶沙　鹽(各不拘/多少)¶
　右相和炒熱布裹熨之冷即再炒各入醋少許尤佳¶
水澄膏　治熱腫痛大効¶
　　大黄　黄檗　鬱金　天南星　白芨　朴硝¶
<pb:KR3e0078_WYG_114-8a>¶
　　黄蜀葵花(各一/兩)¶
　右為細末毎用新水一盞半藥末二錢攪調勻候澄¶
　底者去浮水以紙花子攤於腫焮處貼之如急燥津¶
　唾潤之此藥除熱毒赤腫神効如皮膚白色者勿用¶
　之¶
　　　石癰石疽(謂癰疽腫硬如石/久不作膿者是也)¶
犀角湯　治石癰熱毒氣盛腫硬疼痛口乾煩悶¶
　　犀角(鎊/)木香(各七/錢半)連翹　梔子仁　射干　當歸¶
<pb:KR3e0078_WYG_114-8b>¶
　　(切/焙)升麻　𤣥參　赤芍藥　枳殻(麩/炒)甘草(生各/一兩)大¶
　　黄(炒二/兩)¶
　右剉碎毎服三錢水一盞煎至六分去滓不拘時温¶
　服¶
黄連散　治石癰結硬發熱紫赤色毒氣攻衝未定日¶
　夜疼痛宜用此消腫化毒止痛¶
　　黄連　川大黄(生/)白蘞　馬牙硝　黄檗(各一/兩)麒¶
　　麟竭　青鹽(各半/兩)赤小豆(半合/炒熟)杏仁(四十九粒湯/浸去皮尖研)¶
<pb:KR3e0078_WYG_114-9a>¶
　右為細末蜜水調塗乾即易之¶
大黄散　治石癰腫硬疼痛心腹煩悶不得宣暢¶
　　川大黄(一兩/炒)川芒硝　黑豆皮　枳殻(去穰麩炒/各半兩)¶
　　牛蒡子(微/炒)當歸　芎藭(各二/錢半)甘草(生剉/半兩)¶
　右剉碎分作三服毎服水一盞煎至五分去滓不拘¶
　時温服以利為度¶
治石癰堅如石未作膿者¶
　右用生商陸根不拘多少熟搗傅之乾即易取軟為¶
<pb:KR3e0078_WYG_114-9b>¶
　度及治濕漏諸瘡癤羊城人用此方取効者多¶
沉香湯　治石疽腫毒結硬口乾煩熱四肢拘急不得¶
　卧¶
　　沉香　防風(去/义)木香(各七/錢半)麥門冬(去/心)當歸(切/焙)枳殻¶
　　(麩/炒)獨活(去/蘆)麢羊角(屑/)升麻　𤣥參　地骨皮　赤¶
　　芍藥　甘草(生剉各/一兩)大黄(剉炒/二兩)¶
　右剉碎毎服四錢水一盞半煎至七分去滓不拘時¶
　温服¶
<pb:KR3e0078_WYG_114-10a>¶
　　　瘭疽(風/疽)¶
瘭疽者肉中忽生㸃子如豆粒小者如黍粟極者如梅¶
李或赤或黑或青或白其狀不定有根不浮腫痛傷之¶
應心根深至肌經久便四面悉腫皰黯熟紫黑色能爛¶
壊筋骨若毒散逐脉入臟殺人南人名為搨著毒厚肉¶
處即割去之亦燒鐵烙之令焦如炭或灸百壯或飲葵¶
根汁或飲藍青汁若犀角汁及升麻汁竹瀝黄龍湯諸¶
單方治專去其熱取瘥其病喜著十指故與代指相似¶
<pb:KR3e0078_WYG_114-10b>¶
人不識之呼作代指不急治之亦逐脉上入臟殺人南¶
方人得之皆斬去其指初指頭先作黯泡後始腫赤黒¶
黯瘮痛入心是也¶
治瘭疽秘方¶
　　射干　甘草　枳實　升麻　乾地黄　黄芩(各/二)¶
　　(兩/)麝香(二/分)前胡(三/分)犀角(六/分)大黄(十/分)¶
　右十味㕮咀以水九升煮取三升下大黄一沸去滓¶
　納麝分三服瘥止不限劑數此方世所不傳神良(外/臺)¶
<pb:KR3e0078_WYG_114-11a>¶
　(無黄芩深師加黄芩麻/黄白薇枳實升麻松葉)¶
射干散　治瘭疽皮肉中忽生㸃子如麻豆大或如桃¶
　李腫痛不可忍¶
　　射干　川升麻　枳實(麩/炒)川大黄(剉微/炒)甘草(生用各/一兩)¶
　　麝香(細研二/錢半)前胡(去蘆一/兩半)麢羊角屑(七錢/半)¶
　右剉碎入麝香令勻毎服四錢水一中盞煎至陸分¶
　去滓不拘時温服¶
丹砂膏　治瘭疽¶
<pb:KR3e0078_WYG_114-11b>¶
　　丹砂(細/研)射干　大黄(剉/炒)犀角屑　前胡(去/蘆)升麻¶
　　芎藭　黄芩(去黒/心)沉香　木香(各一/兩)生地黄(二/兩)麝¶
　　香(一錢二/分半研)豬脂(二斤/半)¶
　右除丹砂麝香豬脂外剉碎以醋半斤和勻浸一宿¶
　先熬脂令沸次下諸藥煎候地黄赤黑色以綿絞去¶
　滓入丹砂麝香末以柳箆攪勻甆盒盛傅患處日三¶
　五上又取棗大以温酒調空心日午服一方温水調¶
　下半匙¶
<pb:KR3e0078_WYG_114-12a>¶
治瘭疽諸疽十指頭焮赤痛痒方(千金翼名/豬蹄湯)¶
　　白芷　大黄　芎藭　黄芩　黄連　甘草　細¶
　　辛　藁本　當歸　藜蘆　莽草(各一/兩)¶
　右十一味㕮咀以水二斗先煮豬蹄一具取一斗煮¶
　藥取五升浸瘡即瘥¶
又方¶
　　竈屋塵　竈突墨　釡下土(各一/升)¶
　右三味合研令勻以水一斗煮三沸取汁洗日三四¶
<pb:KR3e0078_WYG_114-12b>¶
　度¶
治瘭疽著手足肩背忽發累累如赤豆剥之汁出者方¶
　　鯽魚(長三寸/者一尾)亂髪(雞子/大)豬脂(一/升)¶
　右三味煎為膏傅之¶
又方　熬蕪菁子搗碎布裹展轉傅上良¶
又方　以麻子熬作末傅上良¶
又方　以豬膽傅之良¶
又方　亂髪灰服方寸　日三亦治發背¶
<pb:KR3e0078_WYG_114-13a>¶
又方　煮芸薹菜取一升服之并食乾熟芸薹數頓少¶
　與鹽醬冬月研子水和服之¶
又方　枸杞根并葵根葉煮汁煎令如糖隨意服之¶
治疽潰後方¶
　以鹽湯洗拭了燒皂莢灰粉上良¶
又方　牛耳中垢傅之良¶
又方　梁上塵和車&KR2343;中脂傅之¶
又方　以生麻油滓綿裹布瘡上蟲出¶
<pb:KR3e0078_WYG_114-13b>¶
治疽似癰而小有異膿如小豆汁今日去明日滿者方¶
　芸薹熟擣濕布袋盛之埋熱灰中更互熨之不過再¶
　三度安瘥冬用乾者¶
又方　皂莢煎湯洗瘡拭乾以檗皮為末傅之勿令作¶
　痂¶
治疽卒著五指筋急不得屈伸者方¶
　灸踝骨中央數十壯或三百壯¶
　　　反花瘡(瘡有弩肉/凸出者是)¶
<pb:KR3e0078_WYG_114-14a>¶
薛翻花瘡者由瘡瘍潰後肝火血燥生風所致或瘡口¶
胬肉突出如菌大小不同或出如蛇頭長短不一治法¶
當滋肝補氣外塗藜蘆膏弩肉自入須候元氣漸復膿¶
毒將盡塗之有効不然雖入而復潰若誤用刀針蝕藥¶
灸火其勢益甚或出血不止必致寒熱嘔吐等症須大¶
補脾胃為善　判官張承恩内股患癰將愈翻出一肉¶
如菌余曰此屬肝經風熱血燥當清肝熱養肝血彼謂¶
不然乃内用降火外用追蝕蝕而復翻翻而復蝕其肉¶
<pb:KR3e0078_WYG_114-14b>¶
益大元氣益虚始信余言遂内用梔子清肝散外用藜¶
蘆膏而痊　一上舍素膏粱善怒耳下結一核從潰而¶
瘡口翻張如菌焮連頭痛或胸脇作脹或内熱寒熱或¶
用清熱消毒之藥年餘未瘥余用補中益氣湯六味地¶
黄丸而尋愈　一男子背瘡斂如豆許翻出肉寸餘用¶
消蝕割繋法屢去屢大此肝經血虚風熱余用加味逍¶
遙散三十餘劑塗藜蘆膏而消又用八珍散倍用參茋¶
歸术而斂　一婦人素善怒臂患癰瘡口出肉長九寸¶
<pb:KR3e0078_WYG_114-15a>¶
許此肝脾鬱怒氣血虚而風内動用加味逍遙散塗藜¶
蘆膏而愈後因怒患處脹悶遍身汗出如雨此肝經風¶
熱風能散氣故耳仍用前散并八珍湯而愈　一男子¶
項患腫痰涎涌甚用散堅行氣等劑腫硬愈甚喘氣發¶
熱自汗盜汗體倦食少余曰此屬足三隂虧損當滋化¶
源不信反追蝕患處開翻六寸許㠁巗色赤日出鮮血¶
三月餘矣肝脈弦洪𦂳實余用大補湯加麥門五味五¶
十餘劑諸症漸愈血止三四復因怒飲食頓少其血湧¶
<pb:KR3e0078_WYG_114-15b>¶
出此肝傷不能藏脾傷不能攝也用補中益氣湯為主¶
加五味麥門其血頓止再以六味丸加五味子常服瘡¶
口斂至寸許遂不用藥且不守禁而殁¶
藜蘆膏　治一切瘡疽弩肉突出不問大小長短用藜¶
　蘆一味為末以生豬脂和研如膏塗患處周日易之¶
臙脂散　治反花瘡¶
　　臙脂　貝母　胡粉(各一/分)硼砂　没藥(各半/分)¶
　右研細先以温漿水洗拭後傅藥¶
<pb:KR3e0078_WYG_114-16a>¶
甘草塗傅方　治反花瘡¶
　　甘草(半生/半炒)礬石灰　人中白　蜜佗僧(各半/兩)¶
　右為細末以童子小便半盞以無灰火熬用竹箆攪¶
　成膏取塗瘡上日五次¶
惡實根塗傅方　治反花瘡並諸瘡積年不瘥者¶
　　惡實根(研末/肆兩)豬脂(二/兩)¶
　右調和如糊塗瘡上日三四次¶
諸瘡胬肉如蛇頭出數寸者硫黄末傅之即縮(聖/惠)　瘡¶
<pb:KR3e0078_WYG_114-16b>¶
有肉凸出烏梅燒灰為末傅之立盡(鬼/遺)　又以白梅肉¶
杵細入蜜捏成餅如錢大貼之妙(聖/惠)¶
梅治反花瘡馬齒莧一斤燒灰細研豬脂調傅¶
世瘡凸出寸許根如小豆或大如梅者用花脚蜘蛛絲¶
纒其根則漸乾¶
　　　多骨疽¶
薛多骨疽者由瘡瘍久潰氣血不能營於患處邪氣陷¶
襲久則爛筋腐骨而脱出屬足三隂虧損之症也用補¶
<pb:KR3e0078_WYG_114-17a>¶
中益氣湯以固根本若隂火發熱者佐以六味丸壯水¶
之主以鎮陽光陽氣虚寒者佐以八味丸益火之源以¶
消隂翳外以附子餅蔥熨法袪散寒邪補接榮氣則骨¶
自脱瘡自斂也夫腎主骨若腎氣虧損其骨漸腫荏苒¶
歲月潰而出骨亦用前法若投以尅伐之劑復傷真氣¶
鮮有不誤者　舉人于廷器腿患流注年餘出腐骨少¶
許午前畏寒午後發熱口乾唾痰小便頻數余以為足¶
三隂虧損朝用補中益氣湯夕用六味丸料加黄茋當¶
<pb:KR3e0078_WYG_114-17b>¶
歸五味子各三十餘劑外用豆豉餅諸症漸愈又以十¶
全大補之類喜其慎疾而愈　一儒者患腐骨疽失於¶
調補瘡口不斂日出清膿少許已而常出三腐骨其脉¶
但數而無邪此氣血虚瘡結膿管而不能愈絍以烏金¶
膏日服十全大補湯而愈　上舍王廷璋患前症三年¶
未愈肢體消瘦飲食難化手足並冷大便不通手足隂¶
冷余謂此陽氣虚寒用補中益氣湯八味丸仍炙其患¶
處而痊　一男子上腭腫硬年餘方潰内熱作渴肢體¶
<pb:KR3e0078_WYG_114-18a>¶
消瘦六脉洪大左手尤甚用補中益氣湯六味丸出腐¶
骨一塊仍服前藥諸症悉去瘡口亦歛　一男子十六¶
歲足間腫黯潰而露骨體瘦盜汗發熱口乾用十全大¶
補湯六味地黄丸各五十餘劑而愈不然多變瘵症或¶
瀝盡氣血而亡　一男子自十四歲閃足腫痛服流氣¶
飲外敷寒凉腐潰而至十六瘡口開張足背漫腫黯黒¶
骨露出形體消瘦盜汗不止發熱口舌乾燥天真已喪¶
用十全大補湯六味地黄丸各五十餘劑元氣漸復患¶
<pb:KR3e0078_WYG_114-18b>¶
處漸赤脱落骨一塊又各五十餘劑始愈　一婦人年¶
三十餘素弱左手背漸腫二年後潰出清膿腫黯連臂¶
内熱晡熱自汗盜汗經水兩月一至此肝脾氣血虧損¶
朝用歸脾湯夕用逍遙散腫處頻用蔥熨法兩月餘諸¶
症漸愈瘡出腐骨仍服前藥前後共三百餘劑得愈¶
　　　時症¶
時毒者為四時邪毒之氣感之於人也其候發於鼻面¶
耳目焮赤腫痛重則咽喉頸項亦腫或漫腫無頭或結¶
<pb:KR3e0078_WYG_114-19a>¶
核有根令人憎寒發熱頭痛或肢體痛恍忽不寧咽喉¶
閉塞醫人不識謂之傷寒便服解熱之劑一二日間腫¶
勢益増始知藥誤原夫此疾古無方論初發狀如傷寒¶
五七日間乃能殺人若能延至十日之外者不治自愈¶
也五日以前精神昏亂咽喉閉塞語聲不出頭面益腫¶
食不知味者必死之候治之無功矣然此疾有隂有陽¶
有可汗有可下粗工不識但云熱毒只用寒凉之藥殊¶
不知病有微甚治有逆從不可不審也　脉浮數者邪¶
<pb:KR3e0078_WYG_114-19b>¶
在表也用葛根牛蒡子湯解毒升麻湯升麻牛蒡子散¶
之類以發之　脉沉實而便祕者邪氣在裏也宜梔子¶
仁湯　脉沉濇者邪氣入深也宜漏蘆湯大黄湯　表¶
實而不解者散之以芩連敗毒散　裏實而不利者下¶
之以五利大黄湯　表裏俱實而不解者解表攻裏以¶
通聖消毒散　表裏俱解而不消者和之以劫瘴消毒¶
飲　腫甚焮痛者砭去惡血更用消毒以普濟消毒飲¶
次用十神散　頭面耳項赤腫作痛咽乾發熱脉浮數¶
<pb:KR3e0078_WYG_114-20a>¶
以黄茋敗毒散次以劫瘴消毒散七神散　腫痛發熱¶
作渇脉實便祕者以五利大黄湯次以追疔奪命湯又¶
次以水邊嫰桕根水煎入酒和服　腫痛發熱脉浮數¶
以芩連敗毒散次以退熱消毒飲又次以七神散　焮¶
腫脹痛作渴寒熱便祕脉數按之尤實以通聖消毒散¶
次以芩連消毒散又次以七神散　腫勢已盛大熱脉¶
實者先宜砭去惡血次以洗瘴散洗之消腫散刷之却¶
以蛇不見根同白梅搗傳牙齗含去涎初服追疔奪命¶
<pb:KR3e0078_WYG_114-20b>¶
湯次服七神散萬病解毒丸　表邪已解腫尚不退脉¶
滑而數乃瘀血欲作膿也以托裏消毒散潰之若脉浮¶
數或洪數者不可托之只宜消之以烏苞子根水煎服¶
又方以谷藤根水煎服及用袪瘴散服之　又宜於鼻¶
内搐通氣散取十餘嚏作効搐藥不嚏者不可治如嚏¶
出膿者治之必愈左右之人毎日用嚏藥搐之必不傳¶
染其病人亦毎日用嚏藥三五次以泄熱毒此治時毒¶
之良法也　經三四日不解者不可大下猶宜和解之¶
<pb:KR3e0078_WYG_114-21a>¶
犀角連翹散之類至七八日大小便通利頭面腫起髙¶
赤者可服托裏散黄茋散¶
發表一人頭面腫痛服硝黄敗毒之劑愈甚診之脉浮¶
數邪在表尚未解用荆防敗毒散二劑勢退大半更以¶
葛根牛蒡子湯四劑而痊經云身半已上腫天之氣也¶
身半已下腫地之氣也乃邪客心肺之間上攻頭目而¶
為腫此感四時不正之氣也與膏粱積熱之證不同硝¶
黄之劑非大便秘實不可用若不審其因及辨其虚實¶
<pb:KR3e0078_WYG_114-21b>¶
表裏㮣用攻之必致有悞常見饑饉之際芻蕘之人多¶
患之乃是胃氣有損邪氣從之不可不察　一人腫痛¶
發寒熱脈浮數以荆防敗毒散二劑少愈再用人參敗¶
毒散二劑勢減半又二劑而痊　一人耳面赤腫作痛¶
咽乾發熱脉浮數先以荆防敗毒散二劑勢退大半又¶
以葛根牛蒡子湯四劑而痊　一人冬月病頭面赤腫¶
耳前後尤甚痛不可忍發熱惡寒牙闗𦂳急涕唾稠粘¶
飲食難下不得安卧醫砭腫上四五十針腫赤不减痛¶
<pb:KR3e0078_WYG_114-22a>¶
益甚予診其脉浮𦂳按之洪緩知為寒覆皮毛&KR0650;遏經¶
絡熱不得升聚而赤腫且夫天令寒凛之時腠理閉汗¶
不出血氣强肉堅濇善用針者不得取四厥必待天温¶
又云冬月閉藏用藥多少針石也宜以苦温之劑温經¶
㪚寒所謂寒緻腠理以苦發之以辛㪚之方名¶
托裏温經湯¶
　　麻黄(苦温發之為君/去根節二錢)防風(辛温散之/去蘆二錢)升麻(苦辛/四錢)葛¶
　　根(甘平解肌出汗專治/陽明經邪故以為臣)白芷　當歸身(血流不行/則痛二味)¶
<pb:KR3e0078_WYG_114-22b>¶
　　(辛温以和血/散滯各二錢)蒼术(温熱則腫蒼术甘温體輕浮力/雄壯能泄膚腠間濕熱一錢)¶
　　人參(去蘆/一錢)甘草(甘/温)白芍藥(酸微寒調中益氣使托/其裏為佐各一錢半)¶
　右剉毎服一兩水二盞先煎麻黄令沸去沫再下餘¶
　藥同煎至一盞去渣温服服訖以薄衣覆首厚被覆¶
　身卧煖處使經血温腠理開寒乃散陽氣升大汗出¶
　腫減七八分再服去麻黄防風加連翹鼠黏子腫痛¶
　悉愈經言汗之則瘡已信哉¶
郭氏升麻牛蒡子散　治時毒瘡疹脉浮洪在表者瘡¶
<pb:KR3e0078_WYG_114-23a>¶
　發於頭面胸膈之際¶
　　升麻　牛蒡子(炒/研)甘草　桔梗　葛根　𤣥參¶
　　麻黄(各一/錢)連翹(二/錢)¶
　右㕮咀薑三片水二盞作一服¶
又方　治時毒¶
　　升麻　赤芍　乾葛　青木香　甘草　防風¶
　　白芷　荆芥　牛蒡子　桔梗　金銀花　𤣥參¶
　　麻黄　連翹　藍葉¶
<pb:KR3e0078_WYG_114-23b>¶
　右薄荷煎服¶
芩連敗毒散　治時毒腫痛發熱左脉浮數者¶
　　防風　荆芥　黄連　黄芩　連翹　羌活　獨¶
　　活　柴胡　前胡　川芎　桔梗　藍葉　𤣥參¶
　　牛蒡子　升麻　赤芍藥　金銀花　白芷　甘¶
　　草　乾葛　青木香¶
　右生薑薄荷煎服　發熱無汗加麻黄¶
葛根牛蒡湯　治時毒腫痛而便利調和者¶
<pb:KR3e0078_WYG_114-24a>¶
　　葛根　貫衆　甘草(又名/國老)豆䜴　牛蒡子(半生半炒/各二錢)¶
　右水煎服¶
返魂丹　治時毒瘴氣疔瘡惡瘡¶
　　硃砂　雄黄　血蝎　黄丹　穿山甲(炮/)白礬(枯/)¶
　　銅青　乳香　没藥　輕粉　蟾酥(各一/錢)麝香(二分/半)¶
　右為末酒煮麵糊丸如胡椒大毎服二丸蔥白一根¶
　嚼爛裹丸温酒吞下¶
　　一人患此腫痛發熱作渇脉實便閉以五利大黄¶
<pb:KR3e0078_WYG_114-24b>¶
湯下之諸證悉退以葛根牛蒡子湯四劑而痊　一人¶
表散藥愈熾發熱便秘診脉沉實此邪在裏也以大黄¶
湯下之裏症悉退以葛根牛蒡子湯浮腫亦消惟赤腫¶
尚存更以托裏藥潰之而愈¶
漏蘆湯　治時毒頭面紅腫咽喉閉塞水藥不下若素¶
　有臓腑積熱發為腫毒疙瘩一切腫瘍惡瘡便實者¶
　　漏蘆　升麻　大黄　黄芩　甘草　藍葉　牛¶
　　蒡子　𤣥參　桔梗　連翹　青木香　苦參¶
<pb:KR3e0078_WYG_114-25a>¶
　右薄荷煎服¶
五利大黄湯　治時毒焮赤腫痛煩渴便秘脉實數者¶
　大効　加連翹𤣥參大青甘草名梔子仁湯¶
　　大黄　黄芩　升麻　梔子　芒硝¶
　右薄荷煎服¶
加減解毒丸　治時毒疔瘡瘴氣癰疽發背無名腫毒¶
　解砒霜毒光粉毒鼠莽毒惡蛇毒惡犬毒蜈蚣毒白¶
　蟻毒蜂蠆毒菌菰毒惡瘡毒可以磨服可以磨塗大¶
<pb:KR3e0078_WYG_114-25b>¶
　効如神¶
　　五倍子(三/兩)山茨菇(二/兩)大㦸(一兩/半)硃砂　雄黄(各三/錢)¶
　　麝香(二/錢)續隨子(去殻/一兩)¶
　右為末秫米粉煮糊杵搗為丸印作錠子隂乾毎服¶
　一錠井花水磨化服冬月薄荷湯磨化服一切腫毒¶
　米泔水磨塗或用芙蓉葉搗汁磨塗更妙　凡修合¶
　此藥要端午七夕重陽日或選天德月德日德天醫¶
　日最佳合時要浄室焚香至誠修製勿令孝婦雞犬¶
<pb:KR3e0078_WYG_114-26a>¶
　見之効驗不可具述¶
　時毒疙瘩漏蘆散　治臟腑積熱發為腫毒時毒疙¶
　瘩頭面洪腫咽嗌堵塞水藥不下一切危惡疫厲¶
　　漏蘆　升麻　大黄　黄芩(各一/兩)藍葉　𤣥參(各二/兩)¶
　右為粗末毎服二錢水煎腫熱甚加芒硝二錢半¶
消毒丸　治時毒疙瘩惡證¶
　　大黄　牡蠣　白僵蠶(炒各/一兩)¶
　右為細末煉蜜丸彈子大新水化下一丸無時内加¶
<pb:KR3e0078_WYG_114-26b>¶
　桔梗黍粘子湯尤妙¶
發表攻裏一人焮腫脹痛作渴煩熱便秘脉數按之尤¶
實用防風通聖散一劑諸證頓退以荆防敗毒散加𤣥¶
參牛蒡黄芩二劑而差　一老冬月頭面耳項俱腫痛¶
甚便秘脉實此表裏俱實也飲防風通聖散不應遂砭¶
患處出黒血仍投前藥即應又以荆防敗毒散而瘳葢¶
前藥不應者毒血凝聚上部經絡藥力難達故也惡血¶
既去其藥自効或拘時寒逺寒及年髙畏用硝黄而用¶
<pb:KR3e0078_WYG_114-27a>¶
托裏與夫尋常消毒之劑或不砭泄其毒專假藥力鮮¶
不危矣　海藏云疫毒頭腫者甘桔湯加鼠粘子大黄¶
芒硝¶
防風通聖散　治時毒熱毒便秘熱燥若時毒饑饉之¶
　後胃氣虧損者須當審察非大滿大實不用¶
　　防風　當歸　川芎　芍藥　大黄　芒硝　連¶
　　翹　薄荷　麻黄　桔梗　石膏　黄芩(各一/兩)白¶
　　术　山梔　荆芥(各二錢/五分)甘草(二/兩)滑石(一/兩)¶
<pb:KR3e0078_WYG_114-27b>¶
　右水煎服或為末白湯調下仍量人虚實¶
通聖消毒散　治時毒腫痛表裏俱實者¶
　　防風　荆芥　連翹　赤芍藥　當歸鬚　黄芩¶
　　麻黄　梔子　青木香　黄連　黄檗　石膏¶
　　滑石　大黄　朴硝　牛蒡子　川芎　桔梗¶
　　𤣥參　藍葉　甘草¶
　右薄荷煎服　大便利去大黄朴硝¶
半表半裏中和湯　治時毒脉浮在半表半裏者¶
<pb:KR3e0078_WYG_114-28a>¶
　　菖蒲　牛蒡子　川芎　羌活　防風　漏蘆¶
　　荆芥　麥門冬　前胡　甘草(各等/分)¶
　右㕮咀毎服一兩水煎¶
　按此出足太陽陽明例藥也¶
内托一婦頭面俱赤腫焮痛甚盛其脉浮數此形證俱¶
在表也以平昔胃氣有損不可用發表之劑宜服潔古¶
法托裏以防邪毒之内侵作内托復煎散一劑終日飲¶
之兩日而平¶
<pb:KR3e0078_WYG_114-28b>¶
内托復煎散(見前通/用諸方)¶
内消泰和年東垣監納濟源税時長夏多疫癘初覺憎¶
寒體重次傳面目腫盛目不能開上喘咽喉不利舌乾¶
口燥俗云大頭天行親戚不相訪問如染之多不救張¶
縣丞亦得此證至五六月醫以承氣湯加藍根下之稍¶
緩翌日其病如故下之又緩終莫能愈漸至危篤或曰¶
李明之存心於醫可以請治遂命診視具説其由曰夫¶
身半已上天之氣也身半已下地之氣也此雖邪熱客¶
<pb:KR3e0078_WYG_114-29a>¶
於心肺之間上攻頭而為腫盛以承氣下之瀉胃中之¶
實熱是誅伐無過殊不知適其病所為故遂處方用黄¶
連黄芩味苦寒瀉心肺間熱以為君橘紅𤣥參苦寒生¶
甘草甘寒瀉火補氣以為臣連翹鼠黏子薄荷葉苦辛¶
平板藍根味甘寒馬屁勃白僵蠶味苦平散腫消毒定¶
喘以為佐新升麻柴胡苦平行後急者謂前緩劑已經¶
高分瀉邪氣入於中是到隂部染於有形質之所苦不¶
速去反損隂也此却為客邪當急去之是治客以急也¶
<pb:KR3e0078_WYG_114-29b>¶
且治主當緩者謂陽邪在上隂邪在下各為本家病也¶
若急治之不惟不能解其紛而反致其亂矣此所以治¶
主當緩也治客當急者謂陽分受陽邪隂分受隂邪主¶
也隂分受陽邪陽分受隂邪客也凡所謂客者當急去¶
之此治急以客也　假令少陽陽明之為病少陽為邪¶
者出於耳前後也陽明者首面大腫也先以黄芩黄連¶
甘草通炒過剉煎少少不住服呷之或服畢再用大黄¶
或酒浸或煨又以鼠黏子新瓦上炒香㕮咀煎去渣納¶
<pb:KR3e0078_WYG_114-30a>¶
芒硝各等分亦細細呷之當食後用徐得微利及邪氣¶
巳只服前藥如不已再服後藥依前次第用之取大便¶
利邪已即止如陽明渴者加石膏少陽渴者加𤓰蔞根¶
湯陽明行經加升麻葛根芍藥之類太陽行經加𦍑活¶
防風荆芥之類選而加之並舉上藥均合不可獨用散¶
也(東垣方名普濟消毒/飲子見雜病頭痛門)¶
芩連消毒飲　治時毒發熱惡寒頭項腫痛脉洪數¶
　　防風　荆芥　連翹　柴胡　黄芩　川芎　羌¶
<pb:KR3e0078_WYG_114-30b>¶
　　活　桔梗　藍葉　射干　白芷　牛蒡子　黄¶
　　連　甘草　青木香　金銀花¶
　右薄荷煎服¶
和榮衛一婦表邪已解腫尚不消診之脉滑而數乃瘀¶
血作膿也以托裏消毒散潰之而愈　一婦腫痛用硝¶
黄之劑攻之稍緩翌日復痛診之外邪已退亦瘀血欲¶
作膿亦以前藥潰之愈　一人表裏俱解惟腫不消以¶
托裏消毒散四劑膿成針之而愈　少宰李蒲汀用發¶
<pb:KR3e0078_WYG_114-31a>¶
散之藥耗損元氣患處不消體倦惡寒食少口乾用補¶
中益氣加桔梗及托裏消毒散而愈　秋官陳同野元¶
氣素弱脉微細而伏此形病俱虚也用參术芎歸陳皮¶
柴胡升麻炙甘草以升舉陽氣用牛蒡𤣥參連翹桔梗¶
以解熱毒二劑腫頓消而脉亦復矣茍以脉微細為屬¶
隂以腫赤為屬陽而藥之鮮有不誤者　一婦人潰後¶
腫赤不消食少體倦膿清色白乃脾肺氣虚也先用六¶
君加桔梗芎歸後用益氣湯加桔梗而斂¶
<pb:KR3e0078_WYG_114-31b>¶
搐鼻通氣散　治時毒焮腫咽喉不利取嚏以泄其毒¶
　　𤣥參(一錢/半)豬牙皂角　川芎(各一/錢)北細辛　草烏¶
　　頭　藜蘆　羊躑躅花¶
　右為末用紙撚蘸少許入鼻内取嚏為度一日二次¶
　　　流注¶
薛流注之證或因飲食勞倦脾胃傷損或因房勞隂虚¶
陽氣凑襲或因營氣不從逆於肉理或因腠理不宻外¶
邪客之或暴怒傷肝或鬱結傷脾或濕痰流注或跣撲¶
<pb:KR3e0078_WYG_114-32a>¶
血滯或産後惡露皆因氣血凝滯而成也或生於四肢¶
闗節或生於胸腹腰臋或結塊或漫腫或作痛皆元氣¶
虧損所致悉宜葱熨及用益氣養榮湯固其元氣則未¶
成者自消已成者自潰若久而不斂佐以豆䜴餅琥珀¶
膏袪散寒邪補接陽氣若内有膿管而不斂者用針頭¶
散腐化之經云形傷痛氣傷腫又曰真氣奪則虚邪氣¶
盛則實若不補氣血節飲食慎起居戒七情而專用寒¶
凉尅伐其不死者幸耳　黄不串流者俗曰馬&KR1506;串流¶
<pb:KR3e0078_WYG_114-32b>¶
者名曰走散流注俗曰𤓰藤馬&KR1506;外形微腫骨節内疼¶
甚名曰嗍骨馬&KR1506;若遍身骨節内疼痛不能起坐無堆¶
作熱不退者亦曰嗍骨馬&KR1506;若脊骨及髀骨上起堆或¶
一二个或三五个名曰過脊馬&KR1506;若尾骶骨上起堆作¶
熱者名曰殺著馬&KR1506;若髁骨下痛甚無堆但腫者名曰¶
鎖脚馬&KR1506;若骨相交接之處疼痛無堆微腫名曰接骨¶
馬&KR1506;此證因風熱走散四肢治當疎風散熱初起不可¶
用火針烙之腫勢盛者只宜刺以稜針久熟者可火針¶
<pb:KR3e0078_WYG_114-33a>¶
烙之流注入股者死　傷寒餘邪未盡者和解之以人¶
參敗毒散次以小柴胡合二陳湯加羌活川芎枳殻當¶
歸白术　暴怒所致胸膈不利者調氣為主宜方脉流¶
氣飲　抑鬱所致而不痛者宜調經脉補氣血益氣養¶
榮湯　腫硬作痛者行氣和血宜瘡科流氣飲　潰而¶
不歛者益氣血宜人參養榮湯十全大補湯　脾氣虚¶
濕熱凝滯肉理而致者但腫一塊不痛肉色不變飲食¶
少思宜健脾除濕六君子湯加芎歸黄茋白芍肉桂¶
<pb:KR3e0078_WYG_114-33b>¶
閃肭瘀血凝滯為患者和氣血調經絡宜方脉流氣飲¶
次以二陳合四物加香附烏藥桔梗　寒邪所襲筋攣¶
骨痛或遍身痛宜温經絡養氣血宜大防風湯及五積¶
散合敗毒散加川牛膝杜仲或獨活寄生湯次以四物¶
湯加黄茋𦍑活杜仲　病尚有潮熱者裏有寒邪未盡¶
散宜榮衛返魂湯加乾葛升麻紫蘇川芎獨活薑水煎¶
服　如無潮熱用榮衛返魂湯加獨活酒水各半煎服¶
　接骨馬&KR1506;用穿山蜈蚣白田柯石楠藤山良薑九節¶
<pb:KR3e0078_WYG_114-34a>¶
香紫金皮含笑葉煎水時時熱淋洗之却服續骨散九¶
金六馬散　起堆核數枚但小些名馬疔又名馬鈴用¶
紫金鍾紫金皮紫河車天南星磨醋煖塗又用紫金皮¶
紫金藤紅内消馬蹄香馬蹄藤煎酒服　鎻脚馬&KR1506;用¶
野芋子根馬藍草藜蘆子紫河車山枇杷根皮山布𤓰¶
根紫金皮搗爛鹽糟炒縳又以煎水熱淋洗之却服輕¶
脚散九金六馬散　嗍骨馬&KR1506;用穿山蜈蚣紫金皮石¶
楠藤白田柯溪楓根九節香對節金驚煎水淋洗却服¶
<pb:KR3e0078_WYG_114-34b>¶
嗍骨散九金六馬散四味浸酒方　過脊馬&KR1506;用山枇¶
杷根皮黎蘆子小樟子根皮天門冬天南星仙人掌根¶
山布𤓰根赤牛膝半夏凌霄根皮佛桑花馬藍草野芋¶
子根天銅柯普營子根皮赤毛桃根皮赤芎根皮搗爛¶
半泔半醋調煖刷渣封𤓰藤馬&KR1506;並効却服蠲脊散九¶
金六馬散　𤓰藤馬&KR1506;用山布𤓰根多赤葛子根皮樟¶
柳根紫金皮紫金鍾落鴉鎗根七葉楊香天花粉真珠¶
簾根白芙蓉葉凌霄根皮溪楓根皮赤毛桃根皮搗爛¶
<pb:KR3e0078_WYG_114-35a>¶
鹽糟炒縳之又方山布𤓰根葛合根紫河車黎蘆子馬¶
鞭穢紫金皮山枇杷根皮凌霄根皮佛桑花落鴉鎗根¶
白田柯搗爛鹽糟炒縳之又方山布𤓰根紫金皮溪楓¶
根皮搗爛酒炒縳之此方馬&KR1506;並大効却服九金六馬¶
散四味浸酒方又用洗腫方熱淋之　殺著馬&KR1506;用紫¶
河車山枇杷根皮黎蘆子山布𤓰根凌霄根皮佛桑花¶
葛合根石萍搗爛醋調刷渣封用洗腫方淋洗却以九¶
金六馬散蠲骶散服之　諸馬&KR1506;有熱者用去熱散有¶
<pb:KR3e0078_WYG_114-35b>¶
表者用荆防敗毒散有裏者用内疎黄連湯有表復有¶
裏者用追疔奪命湯却用水金鳳搗爛縳核堆上即効¶
　馬&KR1506;有熱未成服藥即能退之若已成者但要出膿¶
其熱即退若生堆核四五個只一二個未成膿餘者皆¶
已出膿其熱亦不能退要五個盡出膿熱方退也　若¶
潰爛者即係潰瘍宜查本門治之¶
治驗一人因怒脇下作痛以小柴胡對四物加青皮桔¶
梗枳殻而愈　一人臋腫一塊微痛脉弦𦂳以瘡科流¶
<pb:KR3e0078_WYG_114-36a>¶
氣飲四劑而消　一人因怒脇下腫痛胸膈不利脉沉¶
遲以方脉流氣飲數劑少愈以小柴胡對二陳加青皮¶
桔梗貝母數劑頓退更以小柴胡二十餘劑而痊　一¶
婦因閃肭肩患腫遍身作痛以黑丸子二服而痛止以¶
方脉流氣飲二劑而腫消更以二陳對四物加香附枳¶
殻桔梗而愈　一婦腿患筋攣骨痛諸藥不應脉遲𦂳¶
用大防風湯一劑頓退又二劑而安　又一婦患之亦¶
然先用前湯二劑更服黑丸子而痊此二患若失治潰¶
<pb:KR3e0078_WYG_114-36b>¶
作敗症　一婦禀弱性躁脇臂腫痛胸膈痞滿服流氣¶
敗毒反發熱少食用四七湯數劑胸寛氣利以小柴胡¶
對四物加香附陳皮腫痛亦退　一人腿患潰而不斂¶
用人參養榮湯及附子餅灸更以補劑煎膏貼之兩月¶
餘愈　一人脾氣素弱臂腫一塊不痛肉色不變飲食¶
少思半載不潰先以六君子加芎歸芍藥二十餘劑飲¶
食漸進更以豆豉餅日灸數壯服前藥再加黄茋肉桂¶
三十餘劑膿熟針去以十全大補湯及附子餅灸之月¶
<pb:KR3e0078_WYG_114-37a>¶
餘而愈　一人腿腫肉色不變不痛脉浮而滑以補中¶
益氣湯加半夏茯苓枳殻木香飲之以香附餅熨之彼¶
謂氣無補法乃服方脉流氣飲愈虚始用六君子湯加¶
芎歸數劑飲食少進再用補劑月餘而消　夫氣無補¶
法世俗論也以其為病痞滿壅塞似難為補殊不知正¶
氣虚不能運行則邪氣滯而為病不用補法氣何由行¶
乎　一人臂腫筋攣骨痛年餘方潰不斂診脉更虚以¶
内塞散一料少愈以十全大補湯及附子餅灸而愈¶
<pb:KR3e0078_WYG_114-37b>¶
精要云留積經久極隂生陽寒化為熱以此潰多成瘻¶
宜早服内塞散排之　一人腿腫一塊經年不消且不¶
作膿飲食少思强食則脹或作瀉日漸消瘦診脈微細¶
此乃命門火衰不能生土以致脾虚而然也遂以八味¶
丸飲食漸進腫患亦消　一人背髀患之微腫形勞氣¶
弱以益氣養榮湯間服黒丸子及木香生地黄作餅覆¶
患處熨之月餘膿成針之仍服前藥而愈　一人腿患¶
久而不斂飲大補藥及附子餅以針頭散絍之而愈¶
<pb:KR3e0078_WYG_114-38a>¶
一人臂患年餘尚硬飲食少思朝寒暮熱八珍湯加柴¶
胡地骨皮牡丹皮月餘寒熱少止再用益氣養榮湯附¶
子餅灸兩月餘膿成針之更服人參養榮湯半載而愈¶
　一婦膿潰清稀脉弱惡寒久而不愈服内塞散灸附¶
子餅而瘳　一人臂患出腐骨三塊尚不斂發熱作渴¶
脈浮大而濇乃氣血俱損須多服生氣血之劑庶可保¶
全彼謂火尚未盡乃用凉藥内服外敷幾危求治其形¶
甚悴脉愈虚先以六君子加芎歸月餘飲食漸進以八¶
<pb:KR3e0078_WYG_114-38b>¶
珍湯加肉桂三十餘劑瘡色乃赤更以十全大補湯外¶
以附子餅僅年而差　一老傷寒表邪未盡股内患腫¶
發熱以人參敗毒散二劑熱止灸香附餅又小柴胡加¶
二陳羌活川芎歸术枳殻數劑而消　侍御朱東溪左¶
脇下近腹肝膽經部分結一塊四寸許漫腫不赤按之¶
則痛余曰此當補脾胃彼謂腫瘍宜表散乃服流氣飲¶
後胃氣頓虚始信余言遂用四君子加芎歸酒炒芍藥¶
薑桂胃氣復而惡症退乃去乾薑加黄茋數劑微赤微¶
<pb:KR3e0078_WYG_114-39a>¶
痛又三十餘劑焮腫大痛此膿内潰也遂針之用補中¶
益氣湯加減八味丸而愈　一男子脇腫一塊日久不¶
潰按之微痛脉微而濇此形證俱虚當補不當瀉乃用¶
人參養榮湯及熱艾熨患處膿成以火針刺之用豆豉¶
餅十全大補湯百劑而愈　一婦腰間患一小塊肉色¶
如常不潰發熱予欲治以益氣養榮解鬱之劑彼却别¶
服流氣飲後針破出水年餘而殁又一婦久不歛忽發¶
寒熱予診其氣血俱虚彼反服表散之劑果發大熱亦¶
<pb:KR3e0078_WYG_114-39b>¶
殁　一人元氣素弱患此胸膈不利飲食少思予欲健¶
脾解鬱養氣血彼反服辛香流氣之劑致腹脹又服三¶
稜蓬术厚朴之類飲食少四肢微腫兼腰腫一塊不潰¶
而殁　一婦經不調兩月或三月一至四肢腫飲食少¶
日晡發熱予曰此脾土氣血虚也用養脾滋氣血藥飲¶
食進則浮腫自消血氣充則經水自調彼以為緩用峻¶
劑先通經果腹疼泄不止遍身浮腫飲食少没於木旺¶
之月　一人年踰二十小腹腫硬逾年成瘡頭破時出¶
<pb:KR3e0078_WYG_114-40a>¶
血水此七情所傷營氣逆于肉理也名曰流注診之肝¶
脉濇葢肝病脉不宜濇小腹正屬肝經須濇屬金脉退¶
乃可予欲以甘温之藥補其氣血令自消潰彼不信乃¶
服攻伐之藥氣血愈虚果殁于金旺之月　一男子腹¶
患此腫硬不潰脉弱時嘔欲用敗毒等藥余謂腫硬不¶
潰乃陽氣虚弱嘔吐少食乃胃氣虚寒法當温補脾胃¶
彼不信仍用攻伐而嘔愈甚復請治脉微弱而發熱余¶
曰熱而脉反静脱血脉反實汗後脉反躁者皆為逆也¶
<pb:KR3e0078_WYG_114-40b>¶
辭不治後果殁¶
瘡科流氣飲　治隂發流注恚怒氣結堆核腫硬作痛¶
　或胸膈痞悶或風寒濕毒摶於經絡或血不和結成¶
　腫塊肉色不變或漫腫木悶無頭或隂發巖乳等證¶
　未成速散已成速潰敗膿自出惡肉自去非常之驗¶
　　桔梗　人參　當歸　肉桂　甘草　黄茋(鹽水/炒)¶
　　厚朴(薑/製)白芍藥　紫蘇　烏藥　防風　枳殻¶
　　㯽榔　南木香　川芎　白芷¶
<pb:KR3e0078_WYG_114-41a>¶
　右生薑煎服　疼痛加乳香没藥　不乾加知母貝¶
　母　瘡不乾加炒皂角刺　流注加羌活獨活　氣¶
　滯加香附　胃虚加陳皮¶
　此乃行氣散血之劑若服之過度則氣血虚耗何以¶
　為膿學者知之¶
敗毒流氣飲　治流注初發堆核硬痛不可忍者宜用¶
　此藥疎邪流氣¶
　　羌活　獨活　青木香　赤芍藥　當歸　紫蘇¶
<pb:KR3e0078_WYG_114-41b>¶
　　陳皮　香附　白芷　三稜　蓬莪茂　枳殻¶
　　川芎　桔梗　紫胡　半夏(薑/製)赤茯苓　甘草¶
　右生薑生地黄煎服　熱加大黄黄芩　虚加人參¶
　黄茋¶
方脉流氣飲　治隂發流注瘰癧及鬱結腫聚結塊或¶
　走注疼痛或心胸痞悶脇腹脹滿嘔吐不食上氣喘¶
　急咳𠻳痰盛或面目四肢浮腫大小便秘者¶
　　紫蘇　青皮　白芍藥　當歸　白茯苓　烏藥¶
<pb:KR3e0078_WYG_114-42a>¶
　　桔梗(炒/)半夏(薑/製)黄茋(炒/)川芎　枳實(炒/)陳皮　防¶
　　風　南木香　大腹皮　甘草　㯽榔　枳殻¶
　右生薑煎服　流注加羌活獨活白芷稍　小便不¶
　通加木通梔子　浮腫加豬苓澤瀉　氣滯加香附¶
　血滯加肉桂　嘔吐加藿香　瘰癧加夏枯草¶
　此行氣耗血之劑不過二三劑止之不可多服¶
去熱散　治馬&KR1506;發熱者此藥退熱腫瘍亦効¶
　　吉面消　山烏豆　雞屎子　雞&KR0008;根　水坊子¶
<pb:KR3e0078_WYG_114-42b>¶
　　過山龍　金凉傘(大/葉)白根子　紫金藤　九牛天¶
　　竹　臭木待(根/)連叉大青　落鴉𤓰藤¶
　右水煎服¶
九金六馬散　治馬&KR1506;流注馬㾮馬面馬腿馬挪癰疽¶
　腫瘍乳癰脇癰便毒頭風風核等發者¶
　　鐵馬鞭　白馬骨　地馬梢　紫金藤　馬蹄藤¶
　　金星草　金驚根　金銀花　山紅花(根/)馬蹄金¶
　　紫金皮　金凉傘(根/)金腦香　山烏豆　雞屎子¶
<pb:KR3e0078_WYG_114-43a>¶
　　毛裏金釵　水滚子(根/)穿山蜈蚣¶
　右水煎入酒和服¶
散血消核湯　治馬&KR1506;¶
　　紫金皮　大薊根　山蘇木　溪楓根　山烏豆¶
　　雞屎子　赤牛膝　馬蹄金　馬蹄藤　鐵馬鞭¶
　　白馬骨　馬蹄香　穿山蜈蚣¶
　右水煎入酒和服¶
二馬散　治馬&KR1506;¶
<pb:KR3e0078_WYG_114-43b>¶
　　馬蹄金　鐵馬鞭　撥雪根¶
　右水煎入少酒和服¶
立效散　治馬&KR1506;¶
　　水滚子根(又名溪楓根又/名水楊柳多)淡茶㰛根(中/)晚祥西根¶
　　(少/)¶
　右水煎入酒和服或合六馬散亦効¶
浸酒方　治馬&KR1506;¶
　　老公鬚(根/)毛裏金釵(根/)狗骨子(根/)大葉毛吹曲¶
<pb:KR3e0078_WYG_114-44a>¶
　右浸酒煖服不可煎¶
續骨散　治接骨馬&KR1506;¶
　　天燈心　紫草　赤牛膝　山蘇木　釣鈎藤¶
　　馬蹄香　馬蹄金　紫金皮　天花粉　白馬骨¶
　　鐵馬鞭　臭木待　酒鐔子(根/)¶
　右酒水各半煎服¶
輕脚散　治鎖脚馬&KR1506;¶
　　天燈心　紫背草　赤牛膝　鈎藤根　山蘇木¶
<pb:KR3e0078_WYG_114-44b>¶
　　酒&KR0008;根　白馬骨　馬蹄金　鐵馬鞭　穿山蜈¶
　　蚣¶
　右酒水各半煎服¶
嗍骨散　治嗍骨馬&KR1506;¶
　　馬蹄金　馬蹄藤　白馬骨　紫金皮　釣鈎藤¶
　　鐵馬鞭　酒壜根　馬蹄香　天燈心　山蘇木¶
　　赤牛膝　地茄根　紫金藤　李子根　臭木待¶
　　(根/)鳥苞子(根/)穿山蜈蚣¶
<pb:KR3e0078_WYG_114-45a>¶
　右水酒各半煎服¶
蠲脊散　治過脊馬&KR1506;¶
　　紫金皮　天燈心　酒壜根　馬蹄香　馬蹄金¶
　　紫背草　狗骨根　地茄根　山蘇木　白馬骨¶
　　鐵馬鞭　臭木待(根/)¶
　右生地黄酒水各半煎服¶
蠲骶散　治殺著馬&KR1506;¶
　　溪楓根　白田柯　赤牛藤　白馬骨　撥雪根¶
<pb:KR3e0078_WYG_114-45b>¶
　　馬蹄金　金腦香　馬蹄藤　馬蹄香　地馬梢¶
　　(根/)穿山蜈蚣¶
　右水酒各半煎服¶
退創散　治馬&KR1506;滿身創人轉動不便¶
　　地馬梢根　白馬骨　鐵馬鞭　頭形花根　雞¶
　　屎子　詐死子　馬蹄金　山茄根　狗骨根¶
　　對節金驚根¶
　右水煎入酒和服¶
<pb:KR3e0078_WYG_114-46a>¶
釣鈎藤散　治馬&KR1506;腫瘍病後筋脉拘急¶
　　釣鈎藤　伸筋藤　石楠藤　羊帶歸根　天燈¶
　　心　狗骨子根　真珠簾根　豨薟草根¶
　右水煎入酒和服¶
馬鞭散　治馬㾮¶
　　石楠藤　凉藤子　晚祥西　雪裏開　馬蹄金¶
　　鐵馬鞭　鬼腰帶根¶
　右水煎入酒和服又用雪裏開搗糟炒縳之又用樟¶
<pb:KR3e0078_WYG_114-46b>¶
　樹根皮山枇杷根皮搗糟炒縳之¶
妙草散　治病馬㾮¶
　　白根子　赤芎根皮¶
　右搗糟炒縳之又用七層樓煎酒服之¶
二妙散　治滿身起堆是馬&KR1506;¶
　　馬蹄香　香圓橘葉¶
　右搗爛糟炒縳之又用秦椒酒煎¶
　　　楊梅瘡¶
<pb:KR3e0078_WYG_114-47a>¶
或問廣瘡何如曰此肝腎二經濕熱或色慾太過腎經¶
虚損感邪穢之氣而成或因下疳畜毒纒綿不已而作¶
一名翻花瘡肉反於外狀如蠟色有如綿花故又名綿¶
花瘡此則邪毒盛細小者名廣豆或如赤根膿窠此則¶
邪毒淺凡患此證先宜食毒物以發之後服通聖散之¶
類須用土茯苓對停服毒勢既殺八珍十全大補湯之¶
類以補氣血必守禁忌方獲全愈大忌房勞如犯之服¶
藥不効慮後結毒一忌酸醋酸斂邪毒後結廣癬一忌¶
<pb:KR3e0078_WYG_114-47b>¶
白腸能發鬱火以致纒綿不已一忌輕粉及冷水致後¶
筋骨疼痛結成風塊或一二年或數年方發其狀堅硬¶
肉色平淡或痛或痒多結於骨節頭面喉鼻之間經絡¶
交㑹之處已破則膿水淋漓甚可畏也輕則發廣癬亦¶
名千層癬多生手心足底重疊不已又有餘毒亦名氣¶
毒筋骨疼痛來去不定亦名濕毒筋骨痛酸乍作乍止¶
宜隨其淺深治之先服消風散毒後服補劑瘡勢盛及¶
結毒深者必用熏藥後服通聖散以泄火毒後服八珍¶
<pb:KR3e0078_WYG_114-48a>¶
湯大補湯之類弱者不宜熏恐不能勝火氣也　薛屬¶
元氣不足邪氣所乘亦有傳染而患受症在肝腎二經¶
故多在下體發起有先筋骨痛而後患者有先患而後¶
痛者初起脉浮數邪在脾肺經也先用荆防敗毒散解¶
散之脉弦數邪在肝膽經也先用龍膽瀉肝湯清解之¶
脉沉數邪在臟腑也先用内疎黄連湯通導之後用換¶
肌消毒散為主愈後再無筋骨疼痛之患若瘡凸赤作¶
痛熱毒熾盛也瘡微作痛毒將殺也瘡色白而不結痂¶
<pb:KR3e0078_WYG_114-48b>¶
陽氣虚也色赤而不結痂隂血虚也搔痒脉虚浮氣不¶
能相榮也搔痒脉浮數血不能相榮也臋背間或頸間¶
作痒膀胱隂虚也隂器間或股内痒肝經血虚也隂囊¶
作痒重墜肝經隂虚濕熱也小便頻數短少色赤肝經¶
隂虚也小便頻數色白短少脾肺氣虚也面目搔痒或¶
搔變赤外邪相搏也眉間痒或毛落肝膽血燥也飲食¶
少思口乾飲湯胃氣虚也飲食難化大便不實脾氣虚¶
也侵晨或夜間泄瀉脾腎虚也若治失其法有蝕傷眼¶
<pb:KR3e0078_WYG_114-49a>¶
目腐爛玉莖拳攣肢體者但用九味蘆薈丸以清肝火¶
六味丸以生腎水蠲痺解毒飲以養血袪邪亦有可愈¶
者若悞用輕粉等劑反為難治　濕勝者宜先導濕¶
表實者宜先解表　裏實者宜先疎裏　表裏若俱實¶
解表攻裏　表虚者補氣　裏虚者補血　表裏俱虚¶
者補氣血　一人遍身皆患左手脉數以荆防敗毒散¶
表症乃退以仙方活命飲六劑瘡漸愈兼萆薢湯月餘¶
而痊　一婦焮痛發熱便秘作渴脉沉實以内疎黄連¶
<pb:KR3e0078_WYG_114-49b>¶
湯二劑裏症已退以龍膽瀉肝湯數劑瘡毒頓退間服¶
萆薢湯月餘而痊　一人下部生疳諸藥不應延及遍¶
身突腫狀如翻花筋攣骨痛至夜尤甚此肝腎二經濕¶
熱所致先以導水丸進五服次以龍膽瀉肝湯數劑再¶
與除濕健脾之藥外貼神異膏吸其膿隔蒜灸㧞其毒¶
而愈　若表實者荆防敗毒散　裏實者防風通聖散¶
　氣虚者四君子　血虚者四物仍加兼症之藥並愈¶
　若服輕粉等藥反收毒于内以致迭發　㮣服防風¶
<pb:KR3e0078_WYG_114-50a>¶
通聖則氣血愈虚因而不治者多矣　一人患之發寒¶
熱作渴便秘兩手脉實用防風通聖散而退以荆防敗¶
毒散兼龍膽瀉肝湯而痊　一人患之腫痛先以龍膽¶
瀉肝湯導水丸各四劑少愈再以小柴胡加黄檗蒼术¶
五十餘劑而平　一人玉莖腫潰小便赤澁肝脉弦數¶
以小柴胡加木通青皮龍膽草四劑又龍膽瀉肝湯數¶
劑而痊　一童玉莖患之延及小腹數枚作痛發熱以¶
小柴胡湯吞蘆薈丸更貼神異膏月餘而痊　一人愈¶
<pb:KR3e0078_WYG_114-50b>¶
後腿腫一塊久而潰爛不斂以蒜搗爛傅患處以艾灸¶
其上更貼神異膏反服黑丸子并托裏藥兩月而愈¶
一婦然輕粉藥於被中熏之致遍身皮搨膿水淋漓不¶
能起居以滑石黄檗為末菉豆粉等分鋪席上令可卧¶
更以金銀花散月餘而痊　一人皆愈但背腫一塊甚¶
硬肉色不變年餘方潰出水三載不愈氣血俱虚飲食¶
少思以六君子湯加當歸藿香三十餘劑更飲萆薢湯¶
兩月餘而痊　一人患之勢熾兼脾胃氣血皆虚亦服¶
<pb:KR3e0078_WYG_114-51a>¶
前藥而瘥　一婦患之皆愈惟兩腿兩膁各爛一塊如¶
掌兼筋攣骨痛三載不愈諸藥不應朝晡熱甚飲食少¶
思以萆薢湯兼逍遥散倍用白术茯苓數劑熱止食進¶
貼神異膏更服八珍湯加牛膝杜仲木𤓰三十餘劑而¶
痊　一人楊梅瘡後兩腿一臂各潰二寸許一穴膿水¶
淋漓少食不睡久而不愈以八珍湯加茯神酸棗仁服¶
毎日以蒜搗爛塗患處灸良久隨貼膏藥數日稍可却¶
用豆䜴灸更服十全大補湯而愈　凡有腫硬或作痛¶
<pb:KR3e0078_WYG_114-51b>¶
亦用蒜灸及敷中和膏内服補藥並効　一儒者患前¶
證先玉莖作痒出水後隂囊股内小腹脇臂發小㿔或¶
乾膿窠誤服祛風等藥肢體倦怠惡寒發熱飲食漸減¶
大便不實左尺洪數左闗弦數右闗浮緩按之微弦余¶
曰此患屬肝膽經也左闗脉弦左尺脉浮數者腎水少¶
而虚熱傳於肝也右闗脉浮緩脾胃之氣弱也按之而¶
弦者肝木乘脾土也用六味地黄丸補中益氣湯為主¶
佐以換肌消毒散而愈　一儒者患前症色焮赤作痛¶
<pb:KR3e0078_WYG_114-52a>¶
大便秘而不實服祛風敗毒等藥舌痛口乾脉浮而數¶
此邪氣去而隂虚所致用六味丸料加山梔當歸四劑¶
脉症頓退又用八珍湯加山梔丹皮瘡色漸白後用四¶
君加歸茋而愈　一患者服攻毒等藥患處凸而色赤¶
作痛肢體倦怠惡寒發熱脉浮而虚此元氣復傷而邪¶
氣實也用補中益氣湯二劑而痊　一儒者患之誤服¶
祛風消毒之藥復傷元氣因勞役過度内熱口乾齒齦¶
作痛右闗脉洪數而虚此脾胃受傷而火動用清胃散¶
<pb:KR3e0078_WYG_114-52b>¶
之類而愈　進士劉華甫患之數月用輕粉硃砂等藥¶
頭面臂臋各結一塊二寸許潰而形氣消弱寒熱口乾¶
舌燥唇裂小便淋漓痰涎上湧飲食少思此脾胃傷諸¶
臟弱而虚火動也先用六君子二十餘劑又用補中益¶
氣加山茱萸山藥麥門五味服之胃氣復而諸症愈惟¶
小便未清痰涎未止用加減八味丸而痊　一儒者患¶
之頭面搔痒或成粒或成片或出水脾肺脉俱洪數此¶
風邪所傷先用荆防敗毒散加萆薢釣鈎藤數劑漸愈¶
<pb:KR3e0078_WYG_114-53a>¶
但口乾内熱用四物加山梔釣藤金銀花甘草節而愈¶
後遍身搔痒内熱口乾佐以六味丸而痊　一商人毎¶
勞役飲酒後則遍身生瘡服祛風敗毒之劑面目胸背¶
臂脇結一塊如桃栗凹凸痒痛膿水淋漓氣血虚甚寒¶
熱往來作渴痰壅此濕熱壅盛元氣虚而不能愈也外¶
敷當歸膏内服補隂八珍加萆薢五錢并換肌消毒散¶
加乾葛釣鈎藤各一錢二十餘劑諸症漸退仍以前藥¶
為主佐以調理之劑兩月餘血氣復而瘡愈¶
<pb:KR3e0078_WYG_114-53b>¶
萆薢湯¶
　　川萆薢(一名土茯苓/俗呼冷飯團)¶
　毎服貳兩水三鍾煎一鍾半去渣徐徐温服病甚患¶
　久者以此一味為主而加以兼證之劑¶
換肌消毒散　治時瘡不拘初起潰爛¶
　　土茯苓(五/錢)當歸(酒/洗)白芷　皂角刺　薏苡仁(各一/錢)¶
　　白鮮皮　木𤓰(不犯/鐵器)木通　金銀花(各七/分)炙甘草(五/分)¶
　右水煎服¶
<pb:KR3e0078_WYG_114-54a>¶
蠲痺消毒散　治時瘡肢節拘攣¶
　　薑黄　土茯苓　獨活(各五/錢)白术　當歸(各一錢/五分)¶
　　赤芍藥(一/錢)白芷(五/分)¶
　右水煎服¶
蠲毒換肌飲　治楊梅瘡¶
　　冷飯團(白色者木槌/打碎四兩)¶
　右以長流水肆大碗入砂鍋内煎至三椀入後藥¶
　　黄𤓰蔞(連仁杵爛或/細切一個)黄茋(鹽水炒/三錢)白芍藥　當歸¶
<pb:KR3e0078_WYG_114-54b>¶
　　(各一/錢半)木𤓰　白芷　風藤　白蘚皮　貝母　天¶
　　花粉　穿山甲　皂角刺　甘草節(各一/錢)漢防己¶
　　(七/分)鼈虱胡麻(炒研/二錢)金銀花　豬胰子(切碎/一兩)¶
　右再煎至一大椀通口頓服胃弱者分為二服日三服¶
又方¶
　　木𤓰　牛膝(去/蘆)生地黄　當歸　金銀花　貝母¶
　　(已上各/二錢)粉草節　五加皮　天花粉　地骨皮(已/上)¶
　　(各一/錢半)鼈虱胡麻仁(二錢半/炒香研)白芷　大風藤(各一/錢)薏¶
<pb:KR3e0078_WYG_114-55a>¶
　　苡仁(三錢/炒)柴胡(五/分)獨核肥皂子(去硬殻/七個)皂角子(七/個)¶
　　(炒打/碎)冷飯團(四兩白色者可/用木槌打碎)豬胰子(二兩/切碎)白蘚皮¶
　　(壹錢/二分)¶
　河水三大椀入砂鍋内煎至一大椀空心上下午飢¶
　時各一服忌食茶醋牛肉河魨豬肝腸¶
洗湯方¶
　　五倍子(四/兩)皮硝(一/兩)地骨皮(三兩/打碎)甘草(一兩五/錢作片)艾葉¶
　　(二/兩)蔥(十/枝)¶
<pb:KR3e0078_WYG_114-55b>¶
　入麻布囊中煎極濃湯一鍋勿侵生水先以一分滚¶
　湯乗熱熏洗旋添熱湯浴至汗出為度浴時先服前¶
　煎藥一服¶
㸃藥方¶
　　真輕粉(五/分)杏仁(七粒/去皮)氷片(三/釐)¶
　三味同搗極爛洗浄㸃上¶
楊梅瘡丸藥方¶
　　白花蛇(四寸/酥炙)露蜂房(一枚/煅)全蠍(四枚酒浸蜜/炙去足螫)蜈蚣¶
<pb:KR3e0078_WYG_114-56a>¶
　　(二條/煅)龜板(一兩/酥炙)雄黄　飛丹(各一/錢)槐花米　兩前¶
　　細茶(各五/錢)孩兒茶　辰砂(各五分/為衣)麝香(三分同/研為衣)¶
　右用黄米飯為丸日進二三服好酒送下七日後瘡¶
　即光矣　當加樺皮灰¶
發黴瘡毒方　用雄羊肉一斤水八椀煮熟入後藥¶
　　川芎　大黄　蟬蜕　麻黄　威靈仙(各一兩人/此味虚)¶
　　(不可/多用)¶
　共五味入羊肉内煎至一大椀空心服其羊肉任意¶
<pb:KR3e0078_WYG_114-56b>¶
　食之葢被取汗天明洗浴　只用一貼立効¶
圍藥方¶
　　丁香　檀香　沉香　乳香(各五/錢)赤石脂(三/兩)麝香¶
　　(一/錢)桑霜(二/兩)¶
　鹻水調圍¶
廣瘡膏　亦治結毒¶
　　黄連　黄蠟(各三/錢)木鼈子(去/殻)蘄艾(各二/錢)韶粉　白¶
　　蠟(各一錢/五分)雄黄(一/錢)蘆甘石(五/錢)龍骨(五/分)氷片(一/分)¶
<pb:KR3e0078_WYG_114-57a>¶
　香油煎膏　原方有樟腦三錢恐作痛故去之¶
熏法　治楊梅瘡毒流注四肢或偏身結成大瘡久不¶
　能愈者用此法熏之極妙能收輕粉毒¶
　　好艾葉(一斤/挼熟)雄黄(一/兩)黄丹(一/兩)松香(四/兩)蒼术(半斤米/泔製過)¶
　右四味為末入艾拌勻用黄紙做成藥筒五寸長以¶
　火燒著一頭將煙熏瘡口待筒燒過一半去筒用水¶
　銀膏貼之次日又洗又熏之半月有効如重二十日¶
　有効¶
<pb:KR3e0078_WYG_114-57b>¶
洗藥方¶
　　石菖蒲　荆芥　防風　羌活　獨活　金銀藤¶
　　地骨皮　何首烏　甘草¶
　右日日煎湯洗之¶
水銀膏　亦治臁瘡¶
　　無名異　水銀　銀硃　黄丹　百草霜(各等/分)¶
　右研極細和勻用桐油調成膏油紙攤作隔紙膏貼¶
　之其油紙先用黄連黄檗煎湯刷數遍然後攤貼¶
<pb:KR3e0078_WYG_114-58a>¶
又㨗法　治楊梅瘡不問新舊並効不過旬日用膽礬¶
白礬末并水銀各三錢半入香油津唾各少許和勻坐¶
無風處取藥少許塗兩脚心以兩手心對脚心擦磨良¶
久再塗藥少許仍前再擦用藥盡即卧汗出或大便去¶
垢口出穢涎為驗連擦三日煎通聖散澡洗更服内疎¶
黄連湯或敗毒散愈後服萆薢湯有熱加芩連氣虚參¶
茋血虚四物之類¶
　¶
<pb:KR3e0078_WYG_114-58b>¶
　¶
　¶
　¶
　¶
　¶
　¶
　¶
　證治準繩巻一百十四¶
