# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.981429
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百十七
<pb:KR3e0078_WYG_117-1a>¶
欽定四庫全書¶
　證治凖繩卷一百十七¶
　　　　　　　　　　　明　王肯堂　撰¶
　外科¶
　　　結核(獨形而小核/者為結核)¶
河間云結核火氣熱甚則鬱結堅硬如果中核也不須¶
潰發但熱氣散則自消　丹溪云結核或在項在頸在¶
臂在身皮裏膜外不紅不痛不硬不作痛多是痰注作¶
<pb:KR3e0078_WYG_117-1b>¶
核不散問其平日飲食何物吐下後用藥散核　結核¶
在頸項方僵蠶(炒/)大黄(酒/浸)青黛膽星各等分為末蜜丸¶
噙化　結核在下頦二陳湯加酒炒大黄連翹桔梗柴¶
胡　結核在臂二陳湯加連翹防風川芎酒芩蒼术皂¶
角刺僵蠶麝香行太隂厥隂之積痰使結核自消甚捷¶
　風核以去風消核散常服消之　風熱結核以大連¶
翹飲加僵蠶牛蒡子　凡一切風核疼痛宜以大蕎麥¶
根及金線釣葫蘆根磨半泔半醋煖塗之¶
<pb:KR3e0078_WYG_117-2a>¶
儒者楊澤之缺盆間結一核余謂此肝火血燥而腎虚¶
法當滋腎水生肝血彼反用行氣化痰外敷南星商¶
陸益大如椀余用補中益氣湯六味地黄丸以滋腎水¶
間用蘆薈丸以清肝火年餘元氣復而消　一男子頸¶
間結核大潰一婦人左眉及髮除桔核並用蓮子清心¶
飲海藻散堅丸以清肝火養肝血益元氣而愈此症¶
亦有大如升斗者亦治以前藥可愈一婦年二十耳¶
下結核經每過期午後頭痛服頭痛藥愈甚治以八敗¶
<pb:KR3e0078_WYG_117-2b>¶
湯加柴胡地骨皮二十餘貼愈　一婦因怒結核腫痛¶
察其氣血俱虚先以神効散下之更以益氣養榮湯¶
三十餘劑而消　常治此症虚者先用益氣養榮湯¶
待其氣血完充乃取神効散去其毒仍進前藥無不¶
効者　一兒七嵗項結二核時發寒熱日乆不愈治以¶
連翹丸而消若患在面臂等處尤宜此丸若潰而不¶
愈更以托裏之藥一兒項結一核堅硬如癧面色痿¶
黄飲食不甘服托裏藥不應此無辜甘毒也以蟾¶
<pb:KR3e0078_WYG_117-3a>¶
蜍丸治之而愈若數服不消按之轉動軟而不痛者内¶
有蟲如粉急針出之若不速去則蟲隨氣走内蝕藏府¶
不治(蟾蜍夏月溝渠中腹大不跳不鳴者先取糞蛆一/杓置桶中以尿浸之桶近上令乾使蛆不得出将)¶
(蟾蜍撲殺投蛆中任蛆食晝夜次以新布袋包繋置水/急處浸一宿取出瓦上焙為末入麝香一字軟飲丸如)¶
(麻子大毎服二三十/丸空心米飲送下)　一婦因怒不思食發熱倦怠骨肉¶
痠疼體瘦面黄經漸不通頸間結核以逍遥散八珍湯¶
治之少可彼自誤服水蛭等藥血氣愈虚遂致不救¶
海藻連翹湯　治諸般結核瘰癧馬刀癭瘤痰核¶
<pb:KR3e0078_WYG_117-3b>¶
　　白茯苓　陳皮(去/白)連翹　半夏(薑汁/製)生黄芩(酒拌/炒)¶
　　黄連(酒/炒)南星(薑/製)牛蒡子(炒/)柴胡　三稜(酒/炒)莪荗(酒/炒)¶
　　殭蠶(炒去/絲)昆布　海藻　𦍑活　防風　桔梗¶
　　夏枯草　川芎　升麻¶
　右生薑薄荷煎食後服¶
連翹丸¶
　　連翹　防風(去/蘆)黄蘗　肉桂(去麄/皮)桑白皮　香豉¶
　　獨活　秦艽　牡丹皮(各半/兩)海藻(二錢/半)¶
<pb:KR3e0078_WYG_117-4a>¶
　右為末煉蜜丸如菉豆大每服十丸燈心湯送下¶
五香散　治肉中忽有惡核生腫硬不消惡肉惡脉¶
　瘰癧風毒腫¶
　　木香　鷄舌香　沉香(各一/兩)麝香(細研二/錢半)射干¶
　　薫陸香　乾葛(剉/)川升麻　桑寄生　連翹　生¶
　　甘草(各二/兩)川大黄(三兩剉/碎㣲炒)¶
　右剉碎入麝香研匀毎服三錢水一中盞煎至五分¶
　去滓入竹瀝半盞更煎一二沸温服日三¶
<pb:KR3e0078_WYG_117-4b>¶
連翹散　治項上惡核焮腫¶
　　連翹　射干　獨活　川升麻　木香　沉香¶
　　木通(剉各/一兩)桑寄生　丁香(各半/兩)川大黄(二兩剉/碎㣲炒)¶
　右為細末每服二錢清粥飲調下日三服¶
獨活散　治風核風結腫毒四肢煩熱拘急¶
　　獨活　木香　射干　桑寄生　連翹　升麻¶
　　沉香　川大黄(生/用)甘草(生各/一兩)¶
　右剉碎每服四錢水一中盞煎至六分去滓入竹瀝¶
<pb:KR3e0078_WYG_117-5a>¶
　半合更煎一二沸放温服日三得快利為度¶
清肝益榮湯　治肝膽少陽經風熱血燥筋攣結核或¶
　耳項胸乳脇肋作痛或作痤子并一切肝火之症¶
　　山梔　當歸　木𤓰(不犯/鈇器)茯苓(各/錢)　柴胡　川芎¶
　　芍藥(炒各/七分)熟地黄(一錢/半)白术(二/錢)龍膽草　炙甘草¶
　　(五/分)¶
　右薑水煎服¶
　　　癭瘤¶
<pb:KR3e0078_WYG_117-5b>¶
靈樞云虚邪之入於身也深熱與寒相搏乆留而内¶
著寒勝其熱則骨疼肉枯熱勝其寒則爛肉腐肌為¶
膿内傷骨内傷骨為骨蝕有所疾前筋(疾前二字衍文/也筋當作結)¶
筋屈不得伸邪氣居其間而不及發為筯瘤有所¶
結氣歸之衛氣留之不得反津液乆留合為腸瘤¶
乆者數嵗乃成以手按之柔已有所結氣歸之津液¶
留之邪氣中之凝結日以益甚連以聚居為昔瘤以¶
手按之堅有所結深中骨氣因於骨骨與氣并日¶
<pb:KR3e0078_WYG_117-6a>¶
以益大則為骨疽有所結中於肉宗氣居之邪留而¶
不去有熱則化而為膿無熱則為肉疽凡此數氣者¶
其發無常處而有常名也(刺節真邪篇留此皆虚邪中人為/病弗去而乆  著故積嵗累月而)¶
(成疽/瘤也)　三因云癭多著於肩項瘤則隨氣凝結此等皆¶
年數深逺浸大浸長堅硬不可移者名曰石癭皮色不¶
變者名曰肉癭筋脉露結者名曰筋癭赤脉交結者名¶
曰血癭隨憂愁消長者名曰氣癭五癭皆不可妄决破¶
决破則膿血崩潰必致天枉瘤則有六骨瘤脂瘤氣瘤¶
<pb:KR3e0078_WYG_117-6b>¶
肉瘤膿瘤血瘤亦不可决潰肉瘤尤不可治治則殺人¶
唯脂瘤破而去其脂粉則愈丹溪云服潰瘤藥先須¶
斷厚味¶
海藻丸　治癭瘤通用¶
　　海藻(洗/晒)川芎　當歸　官桂　白芷　細辛¶
　　藿香　白蘞　昆布(洗/晒)明礬(煆各/一兩)海蛤(煆/)松蘿¶
　　(錢/半)¶
　為細末煉蜜丸如彈子大毎服一丸食後含嚥下¶
<pb:KR3e0078_WYG_117-7a>¶
守癭丸　治癭瘤結硬¶
　　通草(二/兩)杏仁(去皮/尖研)牛蒡子(各一/合)昆布(洗/)射干¶
　　訶棃勒　海藻(洗各/四兩)¶
　右為細末煉蜜和丸如彈子大每服一丸食後噙化¶
　日三¶
海藻酒方　治頸下卒結核漸大欲成癭瘤¶
　右用海藻洗去鹹一斤酒二升漬一宿取一二合飲¶
　之酒盡将海藻曝乾為末每服一錢匕日三即瘥如¶
<pb:KR3e0078_WYG_117-7b>¶
　浸用絹袋盛了浸春夏二日秋冬三日¶
白頭翁丸　治風癭氣瘤¶
　　白頭翁(半/兩)昆布(十分/洗)通草　海藻(洗各/七分)連翹¶
　　𤣥參(各八/分)桂心(三/分)白蘞(六/分)¶
　右為細末煉蜜和丸如梧桐子大每服五丸用酒送¶
　下忌蒜麵生葱猪魚¶
海藻散堅丸　治肝經癭瘤¶
　　海藻　昆布(各二/兩)小麥(四兩醋/浸炒乾)龍膽草(二/兩)¶
<pb:KR3e0078_WYG_117-8a>¶
　右為末煉蜜丸桐子大毎服二三十丸臨卧白湯送¶
　下并噙化嚥之¶
五癭在頸項間皮寛不急累累而垂者是也冝破結¶
散消癧丸海藻丸昆布丸黄藥酒藻藥散兼以針灸法¶
同施方有効及常服復元通氣散蠟礬丸自然縮小¶
木通散　治頸下卒生結&KR0504;欲成癭¶
　　木通　松蘿　桂心　蛤蚧(酥/炙)白蘞　琥珀¶
　　海藻(洗/)昆布(洗各/一兩)¶
<pb:KR3e0078_WYG_117-8b>¶
　右為細末每服二錢不拘時温酒調下¶
五癭丸¶
　　菖蒲(二/兩)海蛤　白蘞　續斷　海藻(洗去鹽/晒乾)松蘿¶
　　桂心　倒掛草　蜀椒　半夏(各一/兩)神麵(三/兩)¶
　　羊靨(百/枚)¶
　右為細末以牛羊脂髓為丸如茨實大每服一丸¶
　食後臨卧噙化服¶
昆布丸¶
<pb:KR3e0078_WYG_117-9a>¶
　　㯽榔　昆布　海藻(各二/兩)¶
　右為末煉蜜丸彈子大毎用一丸含嚥化下¶
藻藥散　治風癭¶
　　海藻(酒洗/一兩)黄藥子(二兩黄/州者佳)¶
　右為末置掌中以舌時時䑛以津嚥下消三分之¶
　二止藥先須斷厚味戒酒色(按本草黄藥子主治惡/腫瘡毒斗門方以浸酒)¶
　(療項下癭氣醫學綱目及丹溪誤作黄蘗盖/蘗藥字相近又誤蘗為連則其失愈逺矣)¶
二海丸　治風癭¶
<pb:KR3e0078_WYG_117-9b>¶
　　海藻　昆布(各酒洗/晒乾)¶
　右等分為末煉蜜丸杏核大稍稍嚥汁又用海藻¶
　洗淨切碎油醋熟作常菜食之¶
化癭散　治癭氣¶
　　海藻(酒/洗)海帶(酒/洗)昆布(酒/洗)海馬(酒/炙)海紅蛤　石燕(各/煆)¶
　　海螵蛸(各一/兩)¶
　右為末清茶下兼服含化丸兼灸相濟以收全功¶
含化丸　治癭氣¶
<pb:KR3e0078_WYG_117-10a>¶
　　海藻　海蛤(煆/)海帶　昆布　瓦龍子(煆/)文蛤(即/花)¶
　　(蛤背有/斑文)訶子(去/核)五靈脂(各一/兩)猪&KR0008;(十四個焙/乾另研)¶
　右為末煉蜜丸臨卧含花時時嚥下　兼灸法以¶
　助丸功¶
通氣丸　治癭氣¶
　　海藻　海帶　昆布　夏枯草　木通(各一/兩)訶子¶
　　薄荷(各五/錢)杏仁(少/許)¶
　右為末煉蜜丸如茨實大每用一丸噙化　兼灸以¶
<pb:KR3e0078_WYG_117-10b>¶
　消癭氣方効¶
黄藥酒　治忽生癭氣及一二年者¶
　右用黄州黄藥子三斤須𦂳重者為上如輕虚即是¶
　他州者力薄須加一倍以無灰酒一斗投藥在内固¶
　濟瓶口以糠火燒一伏時停待酒冷即令患者時¶
　時飲一盞勿令絶酒氣經三五日常把鏡自照覺消¶
　則停飲不爾令人項細也用火時不可多惟燒酒氣¶
　香出瓶頭有津即止火不待經宿也已騐如神忌毒¶
<pb:KR3e0078_WYG_117-11a>¶
　食¶
昆布散　治癭氣去風火欝滯散痰氣壅結¶
　　防風　荆芥　黄連(酒/炒)昆布　海藻　海粉¶
　　𦍑活　升麻　連翹　青皮　膽星　貝母¶
　　牛蒡子(炒/)夏枯草　香附子　沉香　撫芎¶
　　黄芩(酒/炒)¶
　右薄荷煎服或末或丸俱可痰多加南星半夏¶
　等又宜灸天突穴為妙¶
<pb:KR3e0078_WYG_117-11b>¶
三因破結散¶
　　海藻(洗/)草龍膽　海蛤　通草　昆布　礬石(枯/)¶
　　松蘿(各三/分)麥麵(四/分)半夏　貝母(各二/分)¶
　右為末酒服方寸匕日三忌鯽魚猪肉五辛生菜諸¶
　雜毒物十日知二十日愈¶
玉壼散　治三種癭¶
　　海藻(洗/)海帶(洗/)昆布　雷丸(各一/兩)青鹽　廣荗(各半/兩)¶
　右等分為細末陳米飲丸如榛子大噙化以煉蜜¶
<pb:KR3e0078_WYG_117-12a>¶
　丸亦好¶
子和人參化癭丹¶
　　海帶(洗/)海藻(洗/)海蛤　昆布(已上四/味皆焙)澤㵼(炒/)連翹¶
　　(已上各/等分)豬靨　羊靨(各十枚猪羊靨即猪羊/之腎乃腎中之卵也)¶
　右為末蜜丸如茨實大臨卧噙化一二丸忌油膩物¶
羅氏寳金散　徧醫癭氣無不瘥¶
　　猪羊靨(十對煖水洗去脂膜/後晒乾杵為細末)海藻(洗/)海帶(各二/兩洗)¶
　　丁香　木香　琥珀(研/)麝香(研各二/錢半)真珠(研半/兩)¶
<pb:KR3e0078_WYG_117-12b>¶
　右件先將丁香木香海藻海帶杵為細末入下¶
　項藥末合和再研細重羅過每服一錢熱酒一盞調¶
　服夜卧服垂頭而睡若在室男女服之即効如男¶
　子婦人患者一月見効有胎不可服¶
海帶丸　治癭氣乆不消¶
　　海藻(洗/)貝母　青皮　陳皮(各等/分)¶
　右件為細末煉蜜為丸彈子大食後噙化一丸効¶
針砂方　治風癭¶
<pb:KR3e0078_WYG_117-13a>¶
　右用針砂浸於水缸中平日飲食皆用此水十日一¶
　換針砂服之半年自然消散¶
昆布散　治癭氣結腫胸膈不利宜服¶
　　昆布(洗/)海藻(洗/)松蘿　半夏(湯/洗)細辛　海蛤(細/研)¶
　　白蘞　甘草(炙各/一兩)龍膽草　土𤓰根　㯽榔(各二/兩)¶
　右為細末毎服二錢食後温酒調下¶
治癭氣胷膈壅塞頸項漸麤宜服此方¶
　　商陸　昆布(洗各/二兩)射干　羚羊角(鎊/)木通　海藻¶
<pb:KR3e0078_WYG_117-13b>¶
　　(洗/)杏仁(湯浸去皮尖麩/炒黄各一兩)牛蒡子(一兩半/㣲炒)¶
　右㕮咀每服三錢水一中盞入生薑半分煎至六分¶
　去滓不拘時温服¶
治癭氣神騐方¶
　　琥珀　桔梗(各半/兩)烏鱡魚骨　昆布(洗各/一兩)赤小豆¶
　　(酒煮/熟焙)小麥(酒煮各/三分)¶
　右為細末煉蜜丸如小彈大綿裹一丸常噙嚥津¶
神効開結散　治癭疾不問年嵗極騐¶
<pb:KR3e0078_WYG_117-14a>¶
　　沉香　木香　橘紅(四/兩)猪&KR0034;子(生於豚/猪項下)珍珠(四十/九粒)¶
　　(砂鍋内泥封口煆過絲/一枚如棗大取四十九)¶
　右為末每服一錢臨卧冷酒調搽徐徐嚥下輕者¶
　三五服重一料全愈修合須用除日効忌鹹酸油¶
　膩濇氣等物¶
肉瘤者隨氣凝結皮膚之中忽然腫起状如梅李皮軟¶
而光漸如杯卵若發腫都軟不痛者血瘤發腫日漸¶
増長而不大熱時時牽痛者氣瘤氣結㣲腫乆而不消¶
<pb:KR3e0078_WYG_117-14b>¶
後亦成膿諸癃瘤疣贅等至年衰皆自内潰治於壯¶
年可無後憂按之推移得動者可用取法去之如推¶
之不動者不可取也瘤無大小不量可否而妄取之必¶
妨人命俗云瘤者留也不可輕去不為無理治法先¶
以鑯鑵膏點瘤頂上令肉黒腐不痛方可以刀煎去黒¶
腐又以藥塗令肉腐潰又可剪之又塗又剪瘤根去盡¶
為度若怕針刀者却以井金散塗之令肉黒極十分腐¶
爛方可用刀煎之刮之若稍有些肉不黒盡恐肉未死¶
<pb:KR3e0078_WYG_117-15a>¶
肉未死血亦未死血未死則不可煎刮恐血來多致有¶
昏暈之失其肉十分黒極十分腐爛推得動者此肌¶
肉死也肌死則血死其血死乃可剪刮無妨雖血瘤肉¶
瘤取之亦無妨也小瘤取之即愈大瘤取之必半載肌¶
肉麻痺也宜服養氣血藥乆之自愈矣　内經云肝統¶
筋而藏血心裹血而主脉脾主肉而統血肺主氣而司¶
腠理腎統骨而主水若怒動肝火血涸而筋攣者其自¶
筋腫起按之如筋乆而或有血縷名曰筋瘤用六味地¶
<pb:KR3e0078_WYG_117-15b>¶
黄丸四物山梔木𤓰之類若勞役火動隂血沸騰外邪¶
所搏而為腫者其自肌肉腫起乆而有赤縷或皮俱赤¶
名曰血瘤用四物茯苓逺志之類若欝結傷脾肌肉消¶
薄外邪所搏而為腫者其自肌肉腫起按之實軟名曰¶
肉瘤用歸脾益氣二湯若勞傷肺氣腠理不蜜外邪所¶
搏而壅腫者其自皮膚腫起按之浮軟名曰氣瘤用補¶
中益氣之&KR0124;若勞傷腎水不能榮骨而為腫者其自骨¶
腫起按之腎硬名曰骨瘤用地黄丸及補中益氣湯主¶
<pb:KR3e0078_WYG_117-16a>¶
之夫瘤者留也隨氣凝滯皆因臟腑受傷氣血乖違¶
求其屬而治其本大凡屬肝膽二經結核八珍加山梔¶
膽草以養氣血清肝火六味丸以養肺金生腎水若屬¶
肝火血燥須生血凉血用四物二地丹皮酒炒黒膽草¶
山梔中氣虚者補中益氣兼服若治失其法脾胃虧損¶
營氣虚弱不能濡於患處或寒氣凝於瘡口榮氣不能¶
滋養於患處以致乆不生肌而成漏者悉調補脾胃則¶
氣血壯而肌肉自生矣若不慎飲食起居及六滛七情¶
<pb:KR3e0078_WYG_117-16b>¶
或用寒凉蝕藥蛛絲纒芫花線等法以治其外則誤矣¶
　長洲庠王天爵辛丑春左腿近環跳患之状如大桃¶
按之濡軟恪服除濕流氣化痰之劑惡寒發熱食少¶
體倦形氣俱虚脉洪大而虚氣瘤也肺主之蓋膽屬木¶
肺屬金然發於膽經部分乃肺金侮肝木元氣虧損而¶
其膿已内潰矣遂用十全大補湯數劑出清白稀膿¶
甚多頓加寒熱煩渴頭痛殊類傷寒状余謂此因膿泄¶
而血氣益虚耳仍用前湯其勢益甚脉洪數大按之如¶
<pb:KR3e0078_WYG_117-17a>¶
無乃加附子一錢其勢愈甚而脉復如前此虛甚而藥¶
未能及也更加附子二錢三劑諸症頓退乃朝用補中¶
益氣湯夕用十全大補湯各三十餘劑出腐骨五塊瘡¶
口將完後因不慎起居患處復潰諸症更發咽間如焚¶
口舌無皮用十全大補加附子一錢服之諸症悉愈二¶
日不服内病悉至患處復潰二年後又患服前藥不應¶
診其尺脉㣲細如絲此屬命門火衰用八味丸為主更¶
以十全大補湯稍愈至乙巳仍患虛寒之症而歿　一¶
<pb:KR3e0078_WYG_117-17b>¶
男子腿外側近臋腫一塊上有赤縷三年矣飲食起¶
居如常觸破涌出血膿發熱惡寒此膽經受症故發¶
於腿外側診其脉左尺洪數右闗弦洪此腎水不能生¶
肝木用補中益氣湯六味地黄丸而痊　一男子小腹¶
患之膿水淋&KR0008;此足三隂之證用補中益氣加麥門五¶
味以培脾土用六味地黄丸以生腎水更用蘆薈丸以¶
清肝火而歛　一老儒眉間患之二年其状如紫桃下¶
墜蓋目按之如水嚢此肝脾之症膿瘀内潰而然耳遂¶
<pb:KR3e0078_WYG_117-18a>¶
刺出血膿目即開以炒黒膽草山梔芎歸芍藥柴胡¶
白术茯苓之類而愈　嘉善周上舍兩耳下項間筋攣¶
臃腫堅硬咳𠻳氣喘内熱盜汗所服皆化痰散堅行氣¶
之劑勢益甚診之左闗弦澁左尺洪數此怒氣傷肝¶
房勞損腎須滋腎水生肝血慎調攝至水旺之際庶可¶
愈矣彼欲速効乃外敷商陸石灰等藥内服海藻蓬¶
术之類至秋金旺之際元氣愈虚其腫愈甚而歿¶
黄江某上舍缺盆間瘇如覆甌堅硬色赤内熱晡熱¶
<pb:KR3e0078_WYG_117-18b>¶
自汗盗汗就治於余前所服藥皆散堅行氣降火破¶
血之劑欲其内消而反甚其脉左尺洪數按之而弱左¶
闗洪數按之而澁此怒氣傷肝血燥而筋攣也因其¶
急於仕進予辭不能治彼亦不信後果歿此症若補脾¶
肺滋肝腎則木得水而敷華筋得血而滋潤多有得生¶
者　張子和治驗一婦人年四十餘有瘤三處戴人¶
令以鹹吐之三吐三汗三下癭已消半次服化癭之藥¶
遂大消去夫病在上者皆宜吐亦自有消息之法耳¶
<pb:KR3e0078_WYG_117-19a>¶
又在西華衆人皆訕以為吐㵼而已一日魏壽之與戴¶
人入肆中見一夫病一瘤正當目上綱内背色如灰李¶
下垂覆目睛不能視物戴人謂壽之曰吾不待食熟¶
立取此瘤魏未之信也戴人曰吾與爾取此瘤何如其¶
人曰人皆不敢割戴人曰吾非用刀割别有一術其人¶
從之乃引入一小室中令俛卧一床以繩束其胻刺委¶
中大出血先令以手揉其目瘤上亦刺出雀糞立平出¶
户壽之大驚戴人曰人之有技可盡窺乎　郜城戴人¶
<pb:KR3e0078_WYG_117-19b>¶
之鄉也一女子未嫁年十八兩手背皆有瘤一類雞距¶
一類羊角腕不能馴向明望之如桃膠然夫家欲棄¶
之戴人見之曰在手背者為膠瘤在面者為粉瘤此¶
膠瘤也以䤵鍼十字刺破按出黄膠膿三二匙立平瘤¶
核更不再作婚事復成非素明者不敢用此法耳¶
清上消欝湯　治痰火氣血欝結作核成瘤脉弦而滑¶
　在上部者¶
　　昆布(洗/)𤣥明粉　陳皮　半夏(薑/製)黄連　海藻¶
<pb:KR3e0078_WYG_117-20a>¶
　　莪术　川芎　香附　青黛　白芥子¶
　右薄荷煎服¶
解下除濕湯　治濕熱欝結氣血凝滯作核成瘤在下¶
　部者¶
　　海藻(洗/)黄檗　三稜　香附　青皮　梔子(炒/)¶
　　連翹　㯽榔　木通¶
　右薄荷煎服¶
南星散　治皮膚頸項面上瘤大者如拳小者如栗¶
<pb:KR3e0078_WYG_117-20b>¶
　或軟或硬不癧不痛宜用此藥切不可輒用針灸¶
　多致不救¶
　　生南星(大者/一枚)¶
　右研細爛入好醋五七點杵如膏先以細針刺患處¶
　令氣透却以膏藥攤貼覺痒則頻換貼取効¶
枯瘤膏　治六瘤瘰&KR0659;痔漏腫核(此膏以/代刀)¶
　　草烏(四/兩)川烏(二/兩)乾桑耳　桑朽木(各一/兩半)礦石灰¶
　　桑柴灰　蕎麥稭灰(各一/)¶
<pb:KR3e0078_WYG_117-21a>¶
　右將草烏川烏桑耳桑朽木共燒成灰和礦石灰¶
　桑柴灰蕎麥稭灰一處装入酒漏内以棕塞其漏竅¶
　用水二斗煎透淋汁慢火熬濃以十碗取一碗為度¶
　以厚實滋器収貯蜜封固如用入礦石灰調匀為糊¶
　點瘤頂上以濕紙數重貼藥上如若末乾不須貼¶
　若瘤乆塗乾以唾調塗直待十分黒腐以刀剪刮取¶
　之腐肉未盡又點又刮如怕剪刮者却以膏藥貼¶
　之去盡腐肉為度¶
<pb:KR3e0078_WYG_117-21b>¶
井金散　治六瘤瘰大有神効¶
　　土黄(三/錢)硇砂(生晒/乾)雄黄(各二/錢)輕粉　硃砂　乳香¶
　　沒藥(各一/錢)麝香　片腦(各少/許)¶
　為末以唾調為稀糊塗瘤頂上唾濕紙兩重葢之¶
　後用黄龍膏貼紙上間日一度上藥次添藥徹的周¶
　廽大如韭葉如此上之無復漸漸折之後根揺自¶
　然有裂舋隨後自下來若腐肉未盡去者掞針頭¶
　散於瘡口腐肉上貼膏藥一日一換直待腐肉去盡為度¶
<pb:KR3e0078_WYG_117-22a>¶
造土黄法¶
　　信石(生二/兩)硇砂(生二/錢)木鱉子肉　巴豆肉(各五/錢)¶
　右以信硇研末以木鼈巴豆搗成膏入石腦油和作¶
　一塊油紙數重包裹埋於土坑内四十九日取出¶
　磁器収貯聽用如無石腦油亦可¶
黄龍膏　凉風退腫¶
　　黄檗　黄芩　大黄¶
　右末蜜水調為糊餅貼紙上¶
<pb:KR3e0078_WYG_117-22b>¶
又枯瘤方¶
　　砒　硇砂　黄丹　雄黄　輕粉(各一/錢)硃砂¶
　　乳香　沒藥(各/錢)螌蝥(生用三/十箇)¶
　右研為末糯米粥為丸揑作棋子様爆乾先灸¶
　破瘤頂三炷以藥餅蓋上用黄蘗末以水調貼之¶
　數日自然枯乾¶
一方以銅綠為末草刺瘤破頂上以膏藥塗之¶
又點瘤贅方神騐¶
<pb:KR3e0078_WYG_117-23a>¶
　　桑柴灰　棗樹灰　黄荆灰　枳殻灰(各二/升半)¶
　右以沸湯淋汁五碗許澄清入螌蝥四十個穿山甲¶
　五片乳香腦子不拘多少約五碗煎作二碗用磁器¶
　盛之乳香腦子候冷入之後臨用時入新石灰調成¶
　膏神妙傅瘤上乾以清水潤之其効如神¶
龍骨散　生肌肉¶
　　訶子肉　龍骨(生/)細茶(各等/分)¶
　右末乾掞¶
<pb:KR3e0078_WYG_117-23b>¶
麻藥¶
　　南星　半夏　川烏　川椒　石灰　草烏(各等/分)¶
　右六味各生為末水調塗瘤上用藥則不痛¶
止血藥¶
　　京墨(煆/)百草霜(各等/分)¶
　右為末掞之即以手按住¶
桃紅散　止血大効¶
　　石灰(十/兩)麻油　大黄(五錢水浸透/取汁各半盞)¶
<pb:KR3e0078_WYG_117-24a>¶
　右將石灰炒紅入麻油大黄汁和匀慢火炒如桃花¶
　色磁器収貯聽用¶
灸法癭惡氣　肩顒(男左穴十八壯右十七壯/女右穴十八壯左十七壯)¶
又法　天府(十七/壯)衝陽(隨年/壯)¶
　　天窓(一作天容千/金作天府)及臑㑹主之　癭瘤氣舍主之¶
本事治梁報面生贅瘤方用艾丸灸十壯即用醋磨¶
硫黄傾紙上剪如螺螄靨子大貼所灸處更用膏藥重¶
貼二日一換候痒極出膿如菉豆粉即愈硫黄羅謙甫¶
<pb:KR3e0078_WYG_117-24b>¶
作雄黄¶
　　　肬(肬音休俗呼/雞眼子是也)¶
手太陽之别名曰支正上腕五寸虚則生肬小者指痂¶
疥取之所别也　肘後方手足生肬食鹽傅之舌䑛之¶
只三次瘥　初虞世方用雞胃中食揩肬上揩餘者以¶
石壓之驗　鬼饅頭尖上劈破有白汁出頻拭之佳¶
薛肬屬肝膽少陽經風熱血燥或怒動肝火或肝客滛¶
氣所致葢肝熱水涸腎氣不榮故精亡而筋攣也宜以¶
<pb:KR3e0078_WYG_117-25a>¶
地黄丸滋腎水以生肝血為善若用蛛絲纒螳蜋蝕著¶
艾灸必多致誤大抵此症與血燥結核相同故外用腐¶
蝕等法内服燥血消毒則精血愈虛肝筋受傷瘡口平¶
突開張卒成敗症　府庠朱宏仁年二十右手背近中¶
指患五肬中一大者如黄豆餘皆如聚黍㧞之如絲長¶
三四寸許此血燥筋縮用清肝益榮湯五十餘劑而愈¶
　府庠沈姬文㓜囓指甲及長不能自禁余曰此肝火¶
血燥也又頸側常生小肬子屢瘥屢發又臂生一塊如¶
<pb:KR3e0078_WYG_117-25b>¶
菉豆大若觸碎如斷束縷扯之則長縱之則縮後兩腮¶
發白點求治余曰子素肝病此部亦屬肝膽分也夫𤓰¶
為筯之餘膽行人身之側正與囓𤓰生肬等症相應但¶
滋補腎水以生肝膽則諸病自愈矣乃與六味地黄丸¶
服之二年白點自退肬亦不生一男子臉患肬初如¶
赤椹雜用敷貼之藥翻張如菌又用腐蝕焮大如瘤此¶
足三隂經虛症悉具始以補脾肺生肝腎等劑而尋愈¶
　一男子小腹中一塊不時攻痛或用行氣化痰等藥¶
<pb:KR3e0078_WYG_117-26a>¶
不應或以為血鼈服行氣逐血之劑後手背結一肬子¶
漸長寸許形如鼈状肢節間如豆大者甚多彼泥鼈¶
子行發於外亦用行血虚證悉至左尺洪數關脉洪數¶
弦余以為腎水不能生肝木以致肝火血燥而筋攣用¶
六味地黄丸生腎水滋肝血三月餘諸症悉愈一男¶
子因勞役過度面色青黒發熱咳𠻳面生肬子腹内一¶
塊攻上攻下作痛口乾小便祕澁服消尅之藥愈甚¶
察其脉左右闗俱弦洪元氣弱甚此肝脾受病而筯¶
<pb:KR3e0078_WYG_117-26b>¶
攣也投以加味逍遥散合地黄丸料元氣遂復若誤¶
以為血鼈之&KR0124;消之必致不起一男子素膏粱醇酒¶
先便血便結驚悸少寢後肛門周生小顆如肬子如¶
䑕乳大小不一用清熱消毒等藥半載之間連内股亦¶
然又用化痰之藥寒熱吐痰頸間俱作肝腎脉浮數¶
按之而弱余以為足三隂經血虚火熾法當滋化源彼¶
不信别服四物黄蘗知母之類諸症蜂起此胃氣復¶
傷各經俱病也先用補中益氣湯三十餘劑諸症漸愈¶
<pb:KR3e0078_WYG_117-27a>¶
乃朝用前湯夕用八珍湯又各五十餘劑諸症尋愈於¶
是夕改用六味丸加五味子又半載諸症悉愈　一婦¶
人左手背并次指患五六枚如熟椹内熱晡熱月經素¶
不及期余曰此因肝脾血虚而有熱也當調補二經使¶
隂血生而諸症自愈不信乃用艾灸手腫服發熱手¶
指皆攣兩脇項及胸乳間皆患肬經行無期余用加味¶
逍遥散少加炒黒黄連數劑漸愈乃去黄連更佐以¶
歸脾湯其患漸愈又百餘劑經行如期再用地黄丸三¶
<pb:KR3e0078_WYG_117-27b>¶
料而痊　一婦人小腹内一塊或時上攻或時下墜寒¶
熱胸痞小便淋漓或用行氣化痰等劑前證愈甚月¶
經兩月餘而一行或以為内有瘀惡阻其血而經不¶
行服驅逐之劑下血甚多兩手背結一肬如大豆許兩¶
月漸長寸許又兩月餘又患數枚疑以鼈子行於外仍¶
行驅逐兩耳下各患腫又疑為瘡毒余曰此屬肝火血¶
燥也用加味逍遥加味歸脾二藥兼服佐以六味丸三¶
月餘而愈　一婦人患之用蛛絲纒芫花線螳蜋啖¶
<pb:KR3e0078_WYG_117-28a>¶
毒藥蝕著艾灸大潰腫痛發熱出血余曰此隂血虚也¶
不信仍服降火之藥而歿¶
　　　痣¶
世取痣餅藥¶
　　糯米(百/粒)石灰(拇指/大)巴豆(三粒去/殻研)¶
　右為末入磁瓶同窨三日每以針簽藥粟許貼上自¶
　然蝕落¶
潔取靨¶
<pb:KR3e0078_WYG_117-28b>¶
　　風化石灰(一/兩)花碱(半/兩)¶
　右為細末上三次如天色冷濕用¶
用石灰水調一盞如稠粥㨂好糯米全者半置灰中半¶
置灰外經宿灰中米色變如水精若人手面上有黒靨¶
子及紋刺者㣲以針頭撥動置藥少許於其上經半¶
日許靨汁自出剔去藥不用且不得著水二三日愈¶
又方用水蛭一條雞子一枚開一小頭内水蛭以皮¶
紙葢合封之直至水蛭食盡雞清乾盡自死乃用之¶
<pb:KR3e0078_WYG_117-29a>¶
　　　手足皴裂¶
夫秋冬風寒燥烈人手足為之皸瘃者血少膚腠虚¶
故易傷也外潤以膏澤内服益氣和血之藥可也¶
東垣潤肌膏治手足皺澁皮膚裂開疼痛不能見風¶
　珠子瀝青(四/兩)　白黄蠟(八/錢)乳香(二/錢)¶
　右三味於鐵器内用文武火先下瀝青在鐺内隨手¶
　便下黄蠟乳香次入清芝麻油一二匙候瀝青盡始¶
　開㣲㣲熬動放大淨水一盆於其傍以攪藥用匙取¶
<pb:KR3e0078_WYG_117-29b>¶
　一二滴滴於水中試之如硬再入油如軟硬合宜用¶
　新絹濾淨入水中曲折扯之以白為度油當旋旋入¶
　勿令軟了以甆器内盛之或油紙裹亦得每用不拘¶
　多少先於火上炙裂子暖却捻合裂子藥亦火上¶
　炙軟塗於裂子上用紙少許貼之自然合矣¶
　東垣老人路次方城北獨樹店之客舍有推小車¶
　者皮膚皴裂疼痛兩手不能執轅足不能履地而¶
　車上宿制此藥傅之即効明日遂行自後屢用俱¶
<pb:KR3e0078_WYG_117-30a>¶
　効故錄於此¶
初虞世治手足皴裂春夏不愈者¶
　　生薑汁　紅糟　白鹽　豬膏(臘月/者住)¶
　右研爛炒熱擦入皴内一時雖痛少頃便皮軟如合¶
　再用即安¶
治手足寒皴裂台椒三四合煮浸半食頃須臾再浸又¶
傅以羊豬髓脂甚妙(梅師/方)¶
又治脚跟皴裂用頭髮一大握桐油一碗於瓦器内熬¶
<pb:KR3e0078_WYG_117-30b>¶
候油沸頭髮焦爛出火攤冷以瓦器収貯不令灰入每¶
用百沸湯泡洗皴裂令軟傅其上即安一方加水粉¶
又脚裂爛蒸藕研成膏傅之¶
又用五倍子為末同牛骨髓填縱内即好¶
又治脚指縱爛於撏鵝時取鵝掌黄皮焙乾燒存性為¶
末濕則摻之一方用生桐油塗之妙¶
黄蠟膏　治冬月手坼裂¶
　右用清油半兩盞内慢火煎沸入黄蠟一塊同煎鎔¶
<pb:KR3e0078_WYG_117-31a>¶
　入光粉五倍子末少許熬令稠紫色為度先以熱湯¶
　洗火上烘乾即用藥傅以紙貼之其痛立止入水亦¶
　不落若合藥入粉多則硬而成塊旋以火炙動挑傅¶
　不妨一方無五倍子¶
　　　凍瘡¶
子和經曰寒瘡流水俗呼為凍瘡或經年不愈者用野¶
中浄土晒乾以大蒜研如泥揑作餅子如大觀錢厚薄¶
量瘡口大小貼之以艾火加於餅上灸之不計壯數以¶
<pb:KR3e0078_WYG_117-31b>¶
泥乾為度去乾餅子再換濕餅子灸不問多少直至瘡¶
痂覺痛痒是瘡可治也然後口含漿水洗漬用雞翎二¶
三莖縛作刷子於瘡上刷洗浄以此洗刷不致肌肉損¶
傷也以軟帛拭乾用木香梹榔散傅之如夏月醫之更¶
妙¶
治足跟紅腫凍瘡灸足跟(左足指面後跟赤白肉際骨/下刺入叁分彈針出血可灸)¶
(三七/壯)¶
足跟凍瘡潰破用蔥椒湯洗刮去腐肉用三稜針出血¶
<pb:KR3e0078_WYG_117-32a>¶
將馬屁勃入生牛骨髓調和傅之効¶
禹錫取臘月牡鼠死者一枚油一大升煎之使爛絞出¶
骨再煎成膏塗凍瘡及拆破瘡¶
治凍瘡用茄根燒灰洗了用雀兒腦髓塗之¶
丹治凍瘡用煎熟桐油調蜜佗僧傅¶
山用五倍子煎湯洗¶
如神散(羅/氏)　治凍瘡皮爛痛不可忍用川大黄不拘多¶
　少為細末新水調掃凍破瘡上痛止立効¶
<pb:KR3e0078_WYG_117-32b>¶
子和戴人女僮足有凍瘡戴人令服舟車丸濬川散大¶
下之遂愈人或疑之戴人曰心火降則寒消何疑之有¶
雉腦膏　治凍瘡乆不瘥年年發歇先痒後痛然後腫¶
　破出黄水及血出不止¶
　　雄雉腦(一枚/研炒)黄蠟(各等/分)清油(減/半)¶
　右同於慢火上熬成膏去滓入甆器中盛每用塗瘡¶
　上¶
栢葉膏　治凍瘡手足指欲墮及耳欲落¶
<pb:KR3e0078_WYG_117-33a>¶
　　栢葉(炙乾為/末四兩)杏仁(去皮研/四拾箇)頭髪(一拳/大)食鹽(半兩/研)乳¶
　　香(二錢/半研)黄蠟(一/兩)油(一/升)¶
　右先煎油沸次下前五味藥待髪盡冄下黄蠟攪匀¶
　磁盒收先以熱小便洗瘡以綿挹乾後以藥塗即以¶
　軟帛裹勿令寒氣侵入每日一换如瘡漸差三四日¶
　一换¶
橄欖散　治脚凍瘡¶
　右用橄欖核燒灰存性為末入輕粉油調塗¶
<pb:KR3e0078_WYG_117-33b>¶
一女年數嵗嚴寒上京兩足受凍不仁用湯泡漬至春¶
十指俱爛牽連未落予用托裏之劑助其陽氣自潰脱¶
得保其生此因寒邪遏絶陽氣不至又加熱湯泡漬故¶
死而不痛也余嘗見人之嚴寒而出凍傷其耳不知痛¶
痒若以手觸之其耳即落當以煖處良乆或熱手熨之¶
無恙若以火烘湯泡其耳即死至春必潰脱落矣北方¶
寒氣損人若此可不察之¶
　　　漆瘡¶
<pb:KR3e0078_WYG_117-34a>¶
聖濟總録治漆瘡諸方¶
　生栁葉三斤冬用皮煎湯適寒温洗之¶
　芒硝五兩湯化浸洗之¶
　豬膏一味熬去滓停冷塗貼之¶
　生螃蟹一味取黄塗傅日三五次¶
　荷葉燥者一斤煮水洗之以貫衆末摻之乾則油和¶
　塗¶
　雞子黄塗瘡上乾則易之不過三次¶
<pb:KR3e0078_WYG_117-34b>¶
　黄櫨水煎湯頻洗之¶
　一方穀精草煎湯洗甚速効¶
　又方用白礬煎湯浸洗¶
　又方用杉木煎湯洗之効¶
　又方用莽草葉煎湯洗¶
　又方用無名異末水調傅¶
　又方用羊乳傅之愈亦治蜘蛛瘡飲之尤妙¶
　治漆瘡凍瘡犬咬瘡並用秫米嚼爛塗傅¶
<pb:KR3e0078_WYG_117-35a>¶
　治漆瘡乆不差用漆草搗爛傅患處立効¶
　　　發痙¶
瘡瘍發痙因氣血虧損外邪所搏或内虚鬱火所致其¶
形牙闗𦂳急四肢勁强或腰背反張肢體抽搐其有汗¶
而不惡寒者曰柔痙風能散氣故有汗也其無汗而惡¶
寒者曰剛痙寒能濇血故無汗也皆由亡血過多筋失¶
所養故傷寒汗下過多與潰痬産後多有之乃敗症也¶
若大補氣血多有復生者若作風治速其危矣　秋官¶
<pb:KR3e0078_WYG_117-35b>¶
張同野舊有流注因暴寒睡炕口目抽搐手足戰掉余¶
以為氣血虚熱而然用参茋歸术川芎山梔柴胡半夏¶
天麻炙甘草治之愈　呉瞻之給事墜馬傷首出血過¶
多發熱煩燥肉瞤筋惕或作破傷風欲發汗驅風余曰¶
此亡血火動也無風可驅無汗可發當峻補其血用聖¶
愈湯二劑頓愈又用健脾胃養氣血而全愈　一儒者¶
背瘡將愈發熱煩燥自用降火之劑項强口噤自汗惡¶
寒此汗多内亡津血筋無所榮也用補氣血之劑及地¶
<pb:KR3e0078_WYG_117-36a>¶
黄丸而愈　一男子素勤苦早行遍身發疙瘩口噤¶
目直脉弦𦂳此勞傷氣血内熱外邪所摶也用補中益¶
氣加山梔羌活川芎而愈半載後遍身作痒一儒者¶
發熱作渴脉洪大而虚復以前湯加芍藥麥門熟地¶
天冬而愈　一儒者善怒患瘰癧復因大怒跳躍忽¶
仆地兩臂抽搐眼口喎斜左目𦂳小此肝火血虚内熱¶
生風用八珍散加牡丹皮釣藤山梔而愈次年春前¶
病復作兼小便自遺左闗脉弦洪而數余謂肝火血燥¶
<pb:KR3e0078_WYG_117-36b>¶
用六味丸加釣藤五味麥門芎歸治之漸愈又用補¶
中益氣加山梔釣藤牡丹皮而安　一癧婦因怒仆地¶
瘡口出血語言謇澁口眼喎斜四肢拘急汗出遺尿或¶
用驅風之劑六脉洪大肝脉尤甚此肝火熾盛也用加¶
味逍遥散加釣藤及六味丸尋愈　一婦人患内痔因¶
勞出血甚多不時發痙飲食少思形體倦怠其面色¶
白余謂此氣傷而不能統血也用補中益氣湯反寒¶
熱出血此陽氣虚寒也仍以前湯加生薑四劑寒熱漸¶
<pb:KR3e0078_WYG_117-37a>¶
止飲食漸進又四劑而血頓止後因勞役或怒氣即便¶
血或發痙投以補中益氣湯加釣藤而愈　一婦人素¶
性急患徧身瘙痒或生結核常服搜風順氣之劑後¶
大怒吐血唇口牽𦂳小便頻數或時自汗此怒動肝火¶
而血妄行也用小柴胡湯加山梔牡丹皮而愈　一癧¶
婦因勞兼怒四肢攣屈頭痛自汗小便短少畏見風寒¶
脉浮弦緩此氣血虚而風寒濕熱相搏也先用東垣清¶
燥湯漸愈再用加味逍遥散及八珍湯加牡丹皮而痊¶
<pb:KR3e0078_WYG_117-37b>¶
　一婦人素有肝火兩抝間或腫痛或寒熱忽然昏憒¶
瘈瘲抽搐善伸數欠四肢筋攣痰涎上升此肺金燥¶
甚而血液衰少也用清燥丸六味丸兼服尋愈　一婦¶
人或大勞患臁瘡發疙瘩搔碎成瘡日晡熱甚或口噤¶
發搐或頭目眩暈此肝脾氣血虚而内熱以八珍散加¶
柴胡山梔治之諸症少愈復因怒前症復作經行不¶
止此肝脾血熱用加味逍遥散漸愈又用八珍散加柴¶
胡山梔而痊　一婦人發疙瘩日晡熱甚月經先期或¶
<pb:KR3e0078_WYG_117-38a>¶
頭目昏眩或寒熱發熱或四肢抽搐此肝經風熱血燥¶
用加味逍遥散治之尋愈復因怒前證復作口噤遺尿¶
此肝火血燥也用加味小柴胡湯治之而愈又夜間發¶
熱譫語此血分有熱也用小柴胡湯加生地而愈更以¶
加味逍遥散調理而安　一婦人患繭唇月經先期余¶
以為肝火血熱不信乃泛用降火之劑反致月經過期¶
復因勞怒口噤目張四體不隨六脉洪大面口赤色用¶
八珍加五味山梔丹皮麥門數劑漸愈兼用逍遥散¶
<pb:KR3e0078_WYG_117-38b>¶
六味丸料各三十餘劑全愈　一婦人經行遇怒其經¶
即止甚則口噤筋攣鼻衂頭痛痰涌抽搐瞳子上視¶
此肝火熾甚以小柴胡加熟地黄山梔仁釣藤鈎而愈¶
　一婦素隂虚患遍身搔痒誤服袪風之藥口噤抽搐¶
肝脉洪數余曰肝血為隂為水肝氣為陽為火此乃肝¶
經血虚火盛耳宜助隂血清肝火遂用四物麥門五味¶
柴胡山梔生草熱搐頓止又以八珍加黄茋麥門五味¶
釣藤炙草調理而愈　一婦人乆患流注脾胃虚弱忽¶
<pb:KR3e0078_WYG_117-39a>¶
痰壅氣喘頭揺目劄手揚足擲難以候脉視其面黄¶
中見青此肝木乗脾土也用六君加柴胡升麻治之¶
而甦更以補中益氣加半夏茯苓而安¶
　　　類破傷風¶
破傷風已載雜病第五此其似是而非者爾¶
薛大凡癰疽潰後筋弛肉爛膿血大泄陽隨隂散或¶
筋脉拘急惡寒掣搐甚者舌强口噤項背反張痰涎壅¶
盛便閉汗出不收發熱此氣血俱虚而傳變雖與破傷¶
<pb:KR3e0078_WYG_117-39b>¶
風相類而主治之法當大補氣血若果係風症亦須以¶
大補氣血為本而兼以治風之藥設若不審是非而妄¶
藥之則誤矣司徒邊華泉肩患癰潰而發熱目直或¶
瞤殊類中風日晡熱甚脉益數此足三隂氣血虧損虚¶
火妄動用參茋歸术炙草加酒炒黒黄蘗五味麥門肉¶
桂四劑而愈又數劑而歛陸大行背瘡肉潰出膿二¶
盌許用托裏之劑痛止腫消停藥忽寒熱作渴頭痛¶
自汗此元氣虚而未能復也用十全大補加麥門五味¶
<pb:KR3e0078_WYG_117-40a>¶
肉桂二劑益甚診其脉如故此藥力未及仍用前藥加¶
附子一錢三劑諸症悉愈乃去附子加肉桂數劑而斂¶
　一儒者患腿癰深蓄於内肉色不變乆不穿潰針岀¶
膿瘀五椀許惡症駢臻全類中風此脾胃虚而變症也¶
用六君子加當歸炮薑及聖愈湯各四劑而安又勞¶
心不寐用當歸脚湯而愈　一儒者傷寒後患流注腫¶
痛潮濕用十宣散敗毒等藥出稀膿五六碗許發熱¶
惡寒煩躁作渴殊類破傷風症而歿　一男子背瘡已¶
<pb:KR3e0078_WYG_117-40b>¶
痊歛以膏藥剪孔貼之患破傷風症而歿此先失於¶
内補外邪襲其虚耳余見此症貼膏藥剪孔欲其通¶
氣而反患破傷風收歛藥生肌欲其收口而反助其隂¶
毒以致歿者多矣可不慎哉¶
　　　水入瘡¶
皂子散　治水毒八瘡腫痛或刺入骨者¶
　　皂莢子(七/粒)大乾蝦蟇(一/枚)胡椒(十五/粒)¶
　右用乾鍋入藥在内不盖鍋口慢火燒烟盡取出研¶
<pb:KR3e0078_WYG_117-41a>¶
　細每用藥先以温漿水洗瘡口揩乾摻藥次以别¶
　膏藥貼之良乆水盡出有刺者即自見¶
鉛丹散　治破傷入水腫潰不愈¶
　　鉛丹　蛤粉(等/分)¶
　右同炒令變色摻瘡口上水即出漸愈¶
去水膏　治癰疽破冗後誤入皂角水及諸毒水以¶
　疼痛及驢馬尿糞一切毒水入瘡並治¶
　　糯米粉　砂糖(各三/兩)甘草(生末/一分)¶
<pb:KR3e0078_WYG_117-41b>¶
　右為膏攤在絹上貼毒水出効馬汗入瘡¶
治馬汗入瘡毒氣攻腫痛方¶
　右用馬鞭上手執處皮燒灰研細和猪膏塗瘡上¶
　一方以馬鞭稍燒灰猪脂和塗瘡上¶
治驢牛馬汗入瘡¶
　右用乾冬𤓰燒灰洗淨瘡口擦藥在内一方用冬𤓰¶
　青皮隂乾為末傅之¶
　證治凖繩卷一百十七¶
