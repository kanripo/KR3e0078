# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.561557
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷七十二
<pb:KR3e0078_WYG_072-1a>¶
欽定四庫全書¶
　證治凖繩卷七十二¶
　　　　　　　　　　　　明　王肯堂　撰¶
　幼科¶
　　初生門¶
　　　初生¶
薛小兒在胎稟隂陽五行之氣以生臓腑百骸藉胎液¶
以滋養受氣既足自然生育分娩之時口含血塊啼聲¶
<pb:KR3e0078_WYG_072-1b>¶
一出隨即嚥下而毒伏於命門遇天行時氣久熱或飲¶
食停滯或外感風寒驚風發熱等因發為瘡疹須急於¶
未啼時用軟帛裹指穵去其血用黄連豆豉硃蜜甘草¶
解之後雖出痘亦輕矣有嚥入即時腹脹嘔吐短氣不¶
乳者用茯苓丸治之但黄連性寒若稟母氣膏梁積熱¶
者宜服若滋味淡薄胎氣元弱者又不宜用其硃砂固¶
能解毒恐金石鎮墜不若只以牛黄分許蜜調與吮為¶
佳世多用犀角解毒丸其胎氣虚寒虚弱者反傷脾胃¶
<pb:KR3e0078_WYG_072-2a>¶
生氣甚致不育又有嬰兒因其難産或冒風寒而垂危¶
者切不可便斷臍帶急烘綿絮包抱懷中急以胎衣置¶
火中煨燒更用火紙捻於臍帶上往来燎之使煖氣入¶
腹須臾氣復自甦尤戒洗浴恐腠理不宻元氣發泄而¶
外邪乗之也¶
拭口法嬰兒新産出胎急以綿裹指揩拭兒口中舌上¶
惡血穢露謂之玉銜若啼聲一發即入腹成百病　又¶
看舌下若連舌有膜如石榴子若啼不出聲不轉速以¶
<pb:KR3e0078_WYG_072-2b>¶
指爪摘斷之或用葦刀子割之微有血出即活　若舌¶
下血出多者以燒亂髪灰同猪脂少許和塗之(聖惠云/看齒根)¶
(有黄筋兩條以葦刀割斷㸃猪/乳佳如兒口難開先㸃猪乳)兒上下唇與齒齦連處¶
皆有一筋牽引若上唇筋緊即生上煉下唇筋緊即生¶
下煉上煉生瘡滿頭或眉間如癬状瘙癢不已復流黄¶
汁至處生瘡下煉起腰背漸至四肢患亦如上若疾甚¶
不治或頭面上下相通累年不輕又夭折或成大病是¶
唯每日早辰拭口佳¶
<pb:KR3e0078_WYG_072-3a>¶
浴兒法兒生三日以桑槐榆桃栁各取嫩枝三寸長者¶
二三十節煎湯看冷熱入猪膽汁二三枚浴之　浴湯¶
用猪膽益母草不生瘡疥用金銀虎頭骨麝丹砂辟惡¶
氣客忤驚癎用桃梅李楮根葉解體熱温壮之病須浴¶
時煑　湯須不冷不熱於無風宻室浴之勿令久　浴¶
訖以粉摩之或以光粉蚌粉撲身辟邪吉　紀用經浴¶
法寅夘酉日吉壬午丁未癸巳凶不能上三日勿犯下¶
三日(三日五日/七日浴)小兒洗浴不可先斷臍帶候洗了方斷¶
<pb:KR3e0078_WYG_072-3b>¶
不致水濕傷臍可免臍風臍瘡等證用清油調髪灰傅¶
臍洗兒不可用水打濕臍帶¶
斷臍法千金云臍不得以刀割隔單衣咬斷以煖氣呵¶
七遍即纒結所留帶致兒足跌上斷訖連臍帶中多有¶
蟲急剔撥去不爾入臍成疾臍當長六寸長則傷肌短¶
則傷臓不以時斷及挼汁不盡暖氣漸微即生寒令兒¶
臍風　寳鑑論斷臍若用剪刀先於懷中令煖又水入¶
臍多天釣痛苦啼呌面青黒臍傷動令久不乾傷外風¶
<pb:KR3e0078_WYG_072-4a>¶
即口噤不可救¶
灸臍法聖惠云兒生一宿抱近明無風處看臍上有赤¶
脈直上者即於脈盡頭灸三壮赤散無患矣¶
裹臍法千金論治白練令柔軟方四寸新綿厚半寸與¶
帛等合之裹臍調其緩急急則吐哯二十日乃解若十¶
許日怒啼必衣中有刺或臍燥刺腹當更裹臍冬時須¶
閉戸下帳然火令温煖換衣亦然仍以温粉撲之¶
服藥下胎毒法心鑑曰古方書言兒始生落草服汞粉¶
<pb:KR3e0078_WYG_072-4b>¶
朱砂白蜜黄連欲下胎毒今人率承用之不知今人稟¶
受攝養與古人不同其藥乃傷脾敗陽之藥若與兒服¶
後必生異證只宜用淡豆豉煎濃汁與三五口其毒自¶
下又能助養脾氣消化乳食然古人之法終不可湮沒¶
今人用之而効者多或不至如心鑑所云者今次第列¶
於左方　張渙云嬰兒初生第一日纔斷臍䙀袍訖看¶
兒形色若面紅潤色赤啼聲響快者宜用汞粉法良久¶
有臍糞便下為佳次用甘草法次用朱蜜法臨時更看¶
<pb:KR3e0078_WYG_072-5a>¶
形色若面色多青白啼聲不響即不須服次用牛黄法¶
　古方又有黄連法韭汁法豬乳法等在人看兒寒熱¶
怯壮擇所宜而用之爾¶
甘草法用好原州甘草中指一節許拍碎以水二蜆殻¶
煎一蜆殻以綿纒蘸令兒吮之若吐出惡汁為佳若服¶
一蜆殻不吐即不須更服不問嬰兒虚實寒熱皆須服¶
之(肘後方吐後更與兩/服吐止須盡一合)薛氏預以甘草細切少許臨産¶
時以綿裹沸湯盞内覆温收生之際以軟綿裹指蘸甘¶
<pb:KR3e0078_WYG_072-5b>¶
草汁拭其口次用黄連法朱蜜法¶
黄連法集驗方初生兒惡汁留胸膈壅塞易生藴熱驚¶
癎瘡癤用好肥黄連數塊槌碎綿裹如妳頭状湯内浸¶
成黄汁拈摭一二㸃兒口中惡汁自下乳食便美未盡¶
用空綿别浸黄連後以朱蜜間與之　海蔵方淨黄連¶
一錢水一盞預先煎下待兒生未出聲時便用灌下以¶
去腹中惡物臍屎兼解胎中藴積熱毒終身不生瘡又¶
去臍風等病¶
<pb:KR3e0078_WYG_072-6a>¶
韭汁法本草云兒初生與韭根汁灌之即吐出惡水¶
聖惠方甘草後煖水浸韭子汁塗兒唇上乾又塗數次¶
止不令入口¶
朱蜜法好朱砂一大豆許細研水飛煉赤蜜一蜆殻看¶
稠稀和成膏每用一豆大乳汁化下時時滴口中三日¶
内止三粒臨時更看形色若面色多青白啼聲不響即¶
不須服¶
牛黄法千金方朱蜜竟與牛黄不獨益肝膽除熱定精¶
<pb:KR3e0078_WYG_072-6b>¶
神止驚辟惡氣又除百病　張渙法真牛黄一塊好蜜¶
煉熟和成膏每服一豆大乳汁化時時滴口中形色不¶
實者不宜多服若嬰兒胎熱或身體黄色宜多服之¶
汞粉法張渙方兒紅潤色赤啼聲響快者用汞粉半錢¶
旋旋令兒吮之良久有臍糞便下為佳　寳鑑銀粉抹¶
口舌上下左右兩頬然後飼朱蜜¶
豬乳法嬰兒初生至滿月内常時時旋取豬乳滴口中¶
佳　豬兒飲母次便提後脚離乳急捋之即得¶
<pb:KR3e0078_WYG_072-7a>¶
臍帶法用本兒落下臍帶瓦上焙燥為末入辰砂黄連¶
甘草各末五分和勻蜜拌做三五次塗乳母乳上俟兒¶
吞之必使一日夜吞盡次日惡毒皆従大便而出日後¶
不但痘疹稀疎竟有不出痘者俟臍帶落下即便製服¶
在六七日之間為妙其辰砂必須研極細末以甘草湯¶
飛過任服無害此方一以解毒一以補養盖臍帶乃有¶
生初之河車也繋於母之命門兩腎之所主乃以腎補¶
腎腎既充足即不受邪故無他日變黒歸腎之證亦無¶
<pb:KR3e0078_WYG_072-7b>¶
䪿門不合之疾生一兒即得一兒真保生第一良法¶
蔵衣法(即胞/衣)崔氏云兒衣清水洗勿令沙土草汚又清¶
酒洗之仍内錢一文在衣中盛新瓶内青綿裹瓶口宻¶
蓋置便宜處三日後依月吉地向陽髙燥處入地三尺¶
埋之瓶上土厚一尺七寸須牢築令兒長夀智慧若不¶
謹為豬狗食令顛狂蟲蟻食令病惡瘡犬鳥食令兵死¶
近社廟令見鬼近深水汙池令溺死近故竈令驚惕近¶
井傍令聾盲棄道路街巷令絶嗣當門戸令聲不出耳¶
<pb:KR3e0078_WYG_072-8a>¶
聾著水流下令清盲棄火裏令生爛瘡著林木頭令自¶
絞死此忌須慎　每於天德月空處埋之(正月天徳在/丁月空在丙)¶
(壬餘詳官/本厯日)若遇反支宜挂宅外福德上向陽髙燥處待¶
過月然後依法埋蔵吉　甲乙日生丙丁日蔵丙丁日¶
生戊己日蔵戊己日生庚辛日蔵庚辛日生壬癸日蔵¶
吉¶
剃頭法集驗方云小兒初剃頭俱不擇日皆於滿月日¶
剃之蓋風俗所尚前産婦未得出房於滿月即與兒俱¶
<pb:KR3e0078_WYG_072-8b>¶
出謂胎髪穢惡有觸神竈令小兒不安故於此日必剃¶
頭而出凡剃頭就温煖避風處仍剃後須以杏仁三枚¶
去皮尖研碎入薄荷三葉再同研却入生麻油三四滴¶
膩粉拌和頭上擦以避風邪免生瘡疥熱毒其後小兒¶
亦宜此法¶
附方¶
海百夀㪚　小兒初生未滿月已裏用之者老無瘡疥¶
　　黄連(一/兩)硃砂(一/錢)¶
<pb:KR3e0078_WYG_072-9a>¶
　右水煎令老母拭去口涎淨灌下餘藥傾盆中浴兒¶
　遍身搽妙¶
顱䪿兒初生日與平和飲子(指迷兒生三/日後與母服)¶
　　人参　茯苓　甘草　升麻(各二錢/五分)¶
　水一盞煎一合半時時與之乳母忌油膩滿月及百¶
　晬如時冷加白术熱加硝各半錢¶
　　　生下胎疾(月内不測諸病/)¶
總論千金論曰芽兒出腹骨肉未歛肌肉未成猶尚是¶
<pb:KR3e0078_WYG_072-9b>¶
血血凝則堅而成肌肉也又云如水上之泡草頭之露¶
夫初生一臘之内天地八風之邪豈能速害良由在胎¶
之時母失愛護或勞動氣血相干或坐卧饑飽相役飲¶
酒食肉冷熱相制恐怖驚撲血脈相亂藴毒於内損傷¶
胎氣故降生之後有胎熱胎寒胎肥胎怯胎驚胎黄諸¶
證生焉外因浴洗拭口斷臍灸䪿之不得法或綳絶驚¶
恐乳哺寒温之乖其宜致令噤口臍風鎖肚不乳等證¶
病患致此亦難救療坐視其斃良可哀憫故黄帝云吾¶
<pb:KR3e0078_WYG_072-10a>¶
不能察其幼小謂别是一家調理耳用藥者必明消息¶
形候審定生死察病患之淺深知藥性之寒温而後庶¶
乎少失也¶
初生輒死千金兒初生輒死視兒口中懸癰前上齶有¶
胞者(翼云/赤胞)以指甲摘取頭決令潰去血勿令血入咽入¶
咽殺兒慎之¶
不能啼三因云小兒初生氣絶不能啼者必是難産或¶
冒寒所致急以綿絮包裹抱懷中未可斷臍帶且将胞¶
<pb:KR3e0078_WYG_072-10b>¶
衣置爐炭中燒之仍撚火紙條蘸油㸃火於臍帶下薫¶
之蓋臍帶連兒火薫時有火氣由臍入腹更以熱醋湯¶
盪洗臍帶須臾氣回啼哭如常方可洗浴了即斷臍帶¶
　嬰兒哭遲者以葱白細鞭背上即啼　水鑑方云胎¶
風生下不能啼須使園中小葉葵搗取汁調熊膽末纔¶
咬入口免傾危　看舌下法見前　兒生下地即不啼¶
哭不能吞乳奄奄如死者急看喉間懸癰前腭上有一¶
泡用指摘破以帛拭去惡血勿令嚥下即能通聲吞乳¶
<pb:KR3e0078_WYG_072-11a>¶
眼不開兒生眼閉口開常呻吟因受胎熱用涼五蔵藥¶
天竹黄散(方見/重舌)及與母喫復以竹筒煎湯洗眼　小兒¶
初生眼閉者由産母食熱物毒物致成斯疾治法當以¶
熊膽少許蒸水洗眼上一日七次如三日不開用生地¶
黄湯服仍須乳母服山茵陳湯凡初生小兒須洗令淨¶
若洗不淨則穢汁浸潰於眼眥中使眼赤爛至長不瘥¶
生地黄湯　治初生小兒眼不開¶
　　乾地黄　赤芍藥　川芎　當歸(去/蘆)瓜蔞根　甘¶
<pb:KR3e0078_WYG_072-11b>¶
　　草¶
　右為細末少許用燈心煎湯調抹入口中速服¶
四聖散　治嬰孩胎受熱毒生下兩目不開¶
　　燈心　黄連　秦皮　木賊　棗子(各半/兩)¶
　右㕮咀每服二錢水一盞煎七分澄清去查無時頻¶
　洗兩目自開¶
洗眼方¶
　　黄連　秦皮　燈心　大棗(各等/分)¶
<pb:KR3e0078_WYG_072-12a>¶
　右用竹筒煎湯¶
不乳謂初出胞胎而不吮乳也嬰兒初出胎時其聲未¶
發急以手拭其口令惡血淨盡不得下咽即無他病若¶
拭口不净惡穢入腹則令腹滿氣短不能吮乳或産母¶
取冷過度胎中受寒致令兒腹痛也宜用茯苓丸及木¶
香檳榔散治之¶
茯苓丸¶
　　赤茯苓　川黄連(去/鬚)枳殻(炒/)¶
<pb:KR3e0078_WYG_072-12b>¶
　右等分為末煉蜜丸桐子大毎服一丸乳汁調下¶
治穢惡入腹令兒嘔吐不乳方¶
　　木香　乾薑(生/)茯苓　甘草　酸木瓜　丁香(各/等)¶
　　(分/)¶
　右為麤末一捻水煎綿蘸滴與之¶
外臺方¶
　用乳兩合葱白一寸煎一兩沸去葱喫即乳¶
聖惠人參丸¶
<pb:KR3e0078_WYG_072-13a>¶
　　人參　龍膽　黄連　馬牙硝　甘草(灸微/赤)枳實¶
　　(麩炒微黄/各二兩)¶
　右擣羅為細末煉蜜丸如桐子乳汁研二丸灌口中¶
　日四五服差¶
硃砂丸　治三嵗以下胃口閉不喫乳¶
　　朱砂　牛黄　麝香　丁香　甘草(灸微/赤)人參(各/一)¶
　　(分/)犀角　黄耆　石膏(細研/水飛)五靈脂(各半/兩)¶
　右搗羅研勻宻丸如菉豆熟水下三丸日四五服¶
<pb:KR3e0078_WYG_072-13b>¶
　灸法兒生二七日内不吮妳多啼者客風中臍循流¶
　心脾灸承漿在下唇稜下宛宛中次灸頬車在耳下¶
　頬骨後炷如雀屎各七壮此非灸不療　兒喉中嗚¶
　咽乳不利灸旋璣三壮在天突下一寸陷者中¶
吐不止錢初生下吐因穢惡下咽故也用木瓜丸主之¶
凡初生急須拭淨口中否則啼聲一發穢物嚥下致生¶
諸病　田月裏生嘔先用硃砂丸下之如利後用朱沈¶
煎墜其邪氣便穢物自下而不嘔也¶
<pb:KR3e0078_WYG_072-14a>¶
錢木瓜丸¶
　　木瓜　麝香　膩粉　木香　檳榔(各等/分)¶
　右同研細末麵糊丸如小黄米大毎服一二丸甘草¶
　水下無時　薛芽兒初生之患多因乳母不慎七情¶
　不節厚味傳兒為病當審其因以調治其母前所用¶
　之藥恐臓腑脆嫩不能勝受用者審之¶
聖惠藿香散　治兒生至半月嘔逆不止¶
　　藿香　紫苑(洗去苗土/各一分)甘草(灸赤/半兩)麥門冬(三分去/心焙)¶
<pb:KR3e0078_WYG_072-14b>¶
　　桂心(半/分)¶
　右為散每服一錢水一盞煎五分去滓温綿㸃滴口¶
　中¶
不小便小兒初生不尿者多因在胎時母恣食噉熱毒¶
之氣流入胎中兒飲其血是以生而臍腹腫脹如覺臍¶
四旁有青黒氣色及口撮即不可救也如未有青黒色¶
不飲乳者宜服葱乳湯¶
葱乳湯¶
<pb:KR3e0078_WYG_072-15a>¶
　用葱白三四寸四破之以乳汁半盞煎灌　一方葱¶
　白生用搗爛人乳拌入兒口内再與乳吮嚥下即通¶
豆豉膏¶
　　黒豆(一/勺)田螺(十九/箇)葱(一大/把)¶
　右搗爛芭蕉汁調貼臍下¶
　按觀丹溪治鄭㢘使之子患淋病乃因父服下部熱¶
　藥遺毒在胎留於子之命門而然以紫雪和黄檗末¶
　為丸投之下如黍如粟者椀許而安則初生不尿症¶
<pb:KR3e0078_WYG_072-15b>¶
　其當審因而處治不言可知也¶
不大便俗名鎖肚由胎中受熱熱毒壅盛結於肛門閉¶
而不通無復滋潤所以如此至若第三日不通急令婦¶
人以温水漱口吸咂兒前後心并臍下手足心共七處¶
凡四五次仍以輕粉半錢蜜少許温水化開時時将少¶
許服之以通為度如更不通即是肛門内合當以物透¶
而通之金簪為上玉簮次之須刺入二寸許以蘇合香¶
丸納入孔中糞出為快若肚腹膨脹不能乳食作呻吟¶
<pb:KR3e0078_WYG_072-16a>¶
聲至於一七難可望其生也　田氏治法先用硬葱鍼¶
絍肛門如大便不下後用牛黄散(方見/喘)送朱砂丸一時¶
自見¶
大小便不通小兒初生腹脹欲絶大小便不通亦如前¶
法吸咂胷前背心手足心臍下七處以紅赤色為度須¶
臾自通¶
垂癰千金云小兒出腹六七日後其血氣收歛成肉則¶
口舌喉頬裏清淨也若喉裏舌上有物如蘆籜盛水状¶
<pb:KR3e0078_WYG_072-16b>¶
者若懸癰有脹起者可以綿纒長鍼留刃處如粟米許¶
大以刺決之令氣泄去青黄赤血汁也一刺之止消息¶
一日未消者来日又刺之不過三刺自消盡餘小小未¶
消三刺亦止自然得消也有著舌下如此者名重舌有¶
著頬裏及上腭如此者名重腭有著齒齗上者名重齗¶
皆刺去血汁也　刺後用鹽湯洗拭急用如聖散或一¶
字散摻刷¶
如聖散¶
<pb:KR3e0078_WYG_072-17a>¶
　　鉛霜　真牛黄　太隂𤣥精石　朱砂(水飛/曝乾)¶
　右四味各研極細秤准各二錢五分拌勻入白龍腦¶
　五分再研勻每用藥抄一字至半錢止摻兒口中時¶
　時用¶
一字散¶
　　朱砂　鵬砂(各半/錢)龍腦　朴硝(各一/字)¶
　右為極細末用蜜調少許鵝翎蘸刷口内嚥下無妨¶
重舌巢氏云心候於舌而主血脾絡脈又出舌下心火¶
<pb:KR3e0078_WYG_072-17b>¶
脾土二蔵子母也有熱即血氣俱盛其状附舌下近舌¶
根形如舌而短名重舌　指爪摘斷及葦刀子割法見¶
前拭口法條　惠眼鵝口重舌重齶口瘡背上焦熱因¶
受胎時大受極熱急以鷄内金為末乾摻口内及朱砂¶
膏地黄膏輪流摻之仍服天竺黄散¶
地黄膏¶
　　鬱金(皂莢水煮/乾切焙)豆粉(各半/兩)甘草(一分/灸)　馬牙硝(斫/一)¶
　　(錢/)¶
<pb:KR3e0078_WYG_072-18a>¶
　生地黄汁蜂蜜對合熬成膏和藥每服兩皂子大香¶
　熟水含化或鵝翎掃口内¶
金朱飲　治驚壮熱傷寒伏熱上焦虚熱重舌口鼻生¶
　瘡致赤眼方(本名天/竺黄散)¶
　　川鬱金(剉皂荚水煮乾/細者如膽壮佳)天竺黄　甘草(灸/)馬牙硝¶
　　(各半/兩)朱砂(一分/研)蟬殻(十四箇水/洗去土)麝香(少/許)¶
　右為末每服半錢至一錢蜜湯調下¶
重齦重腭千金治法總前垂癰門　刺去血汁後鹽湯¶
<pb:KR3e0078_WYG_072-18b>¶
洗拭一字散塗刷法同前條　茅先生云心熱壅滯先¶
用朱砂膏(見驚/積門)塗舌上後用牛黄膏(見膈/熱門)¶
聖惠牛黄散(一方無前三/味有𤣥明粉)¶
　　牛黄　白龍腦　朱砂(各一/分)鉛霜(半/兩)太隂𤣥精石¶
　　(一/兩)¶
　右細研為散先於腫處以鍼鈹破出血鹽湯洗拭口¶
　後摻藥神効¶
口中有蟲外臺療兒喫妳不穩七日以来壮熱顔色赤¶
<pb:KR3e0078_WYG_072-19a>¶
鼻孔黄恐作撮口及牙闗蟲似蝸牛亦似黄頭白蚌螺¶
用竹瀝半合和少許牛黄服差　又豬肉拭口即蟲出¶
噤風巢氏云兒口内忽結聚生舌上如黍不能取乳名¶
噤由在胎熱入蔵心偏受熱　聖惠初生兒須防三病¶
一撮口二著噤三臍風皆急病著噤尤甚過一臘方免¶
牙闗緊急喫乳不穩啼聲漸小口吐涎沫(茅有/眼閉)人見大¶
小便通以為冷熱所得不知病在喉舌状亦極重善救¶
療者十不得三四依将䕶法防於事先必無此患　但¶
<pb:KR3e0078_WYG_072-19b>¶
有此證急看見上腭有㸃子先以指甲輕輕刮破次服¶
定命散辰砂全蝎散之類如口噤不開服諸藥不効者¶
生南星去皮臍研為極細末龍腦少許合和用指蘸生¶
薑汁於大牙根上擦之立開凡臍風撮口噤風三者雖¶
異其受病之源則一也大抵裏氣鬱結壅閉不通並宜¶
服煎豆豉汁與喫取下胎毒千金云小兒初生其氣髙¶
盛若有微患即須下之若不時下則成大疾難為療矣¶
紫霜丸量而與之¶
<pb:KR3e0078_WYG_072-20a>¶
定命散　治初生兒口噤不乳¶
　　蟬蛻(二七枚/去嘴脚)全蝎(二七箇/去毒)¶
　右為極細末入輕粉少許和研用乳汁乳遠調化服¶
辰砂全蝎散　治初生兒口噤¶
　　辰砂(水飛/半錢)全蝎(頭尾全去毒/二十枚灸)鵬砂　龍腦　麝香¶
　　(各一/字)¶
　右為極細末用乳母唾調塗口唇裏及牙齒上或用¶
　豬乳少許調入口内¶
<pb:KR3e0078_WYG_072-20b>¶
紫霜丸(方見/變蒸)¶
張渙立聖散　治妊娠之時母服熱藥過多或食灸&KR1020;¶
　熱物等致令嬰兒初生下口噤不乳口舌上瘡如黍¶
　粟大&KR0008;啀多啼名曰口噤¶
　　乾蜘蛛(一箇去口足以新竹火上炙取油/一蜆殻許浸一宿炙令焦取末)乾蝎梢¶
　　(七箇/為末)膩粉(末一/錢)¶
　右件並同研極細毎服一字乳汁調時時滴口中¶
千金治口噤赤者心噤白者肺噤　雞糞白&KR0037;大綿裹¶
<pb:KR3e0078_WYG_072-21a>¶
　水一合煮二沸分再服(聖惠用豆大/三枚水下)　又雀糞四枚¶
　末之著乳頭飲兒大十枚¶
外臺著噤病在咽如麻豆許令兒吐沫不乳　水銀如¶
　黍與服下咽便愈以意量之不過小麻子許(事急/用)¶
食療茶苺研汁灌口中死亦生(生下濕莖端三葉花/黄子赤似覆盆子)¶
聖惠川椒一兩搜麪裏三角肉様燒黄熟以綿蓋兒口¶
　掐去尖如筯頭使椒氣入口效未覺再作¶
蜈蚣方　治小兒口噤不開不能吮乳¶
<pb:KR3e0078_WYG_072-21b>¶
　　赤脚蜈蚣(半條去足炙/令焦為末)麝香(少許/)¶
　右以豬乳和之盖猪乳能獨主小兒口噤不開¶
蜘蛛方　治小兒口噤不開不能吮乳¶
　　蜘蛛(一枚去足及口/炙令焦細研)¶
　用猪乳一合和為三服徐徐灌之神妙入麝香治牙¶
　疳極好¶
牛涎方¶
　右取東行牛口沬塗小兒口及額上即効¶
<pb:KR3e0078_WYG_072-22a>¶
治噤搐鼻法用鬱金藜蘆瓜帶為末水調搐之　茅先¶
生云兒生一百廿日内犯風噤(病同/著噤)因母受胎有疾故¶
受毒氣生来血氣未調又被風邪所撃致之治法先與¶
奪命散吐風涎(見急慢/驚門)後下醒脾散(一見胃氣不和門/一見慢脾風門)¶
夹勻氣散與服(見胃氣/不和門)又下雄朱散(見赤/白痢)夾朱砂膏(見/急)¶
(驚/)常服即愈如手捉拳噤口不開死¶
鵝口巢氏云兒初生口裏白屑滿舌上如鵝之口故名¶
由在胎受穀氣盛心脾熱氣薫發於口　治用髮纒指¶
<pb:KR3e0078_WYG_072-22b>¶
頭蘸井花水揩拭之睡時黄丹煆出火氣摻於舌上¶
如用前法其舌上白屑不脫可煮栗荴汁令濃以綿纒¶
指頭拭之若春夏無栗荴可煮栗木皮如用井花水法¶
　簡要用牙硝細研於舌上摻之日三五度　秘錄用¶
桑白皮汁和胡粉傅之　雞䏶胵黄皮燒末水和服¶
張渙保命散　治嬰兒初生七日内胎毒者其舌上有¶
　白屑如米連舌下有膜如石榴子大令兒語不發名¶
　曰鵝口病¶
<pb:KR3e0078_WYG_072-23a>¶
　　白礬(燒/灰)朱砂(水飛各/二錢半)馬牙硝(半/兩)¶
　右各研極細再同研每服一字取白鵝糞以水攪取¶
　汁調塗舌上頷頬内未用藥時先以手指纒亂髪揩¶
　拭舌上垢然後使藥傅之¶
茅先生論兒喉中壅一塊肉瘤閉却為喉痺身大熱舌¶
硬不轉為木舌口開滿口黄如膏名鵝口三候皆熱甚¶
生風風壅熱毒至此為實熱先用三解牛黄散(見實/熱門)微¶
與通吐惡涎後用勻氣散(見胃氣/不和門)及用天竺黄散(見重/舌門)¶
<pb:KR3e0078_WYG_072-23b>¶
夹牛黄膏(見發/熱門)與服愈如喉響似鋸及眼視面青黒不¶
妳食死候¶
撮口外證舌强唇青聚口撮面面目黄赤氣息喘急啼¶
聲不出飲乳有妨若口出白沬而四肢冷者不可救療¶
其或肚脹青筋吊腸卵疝内氣引痛皆腸胃鬱結不通¶
致之治法貴乎疏利(辰砂膏/是也)初生一臘乃免(七日/也)　千¶
金云小兒初出腹骨肉未歛肌肉猶是血也血凝乃堅¶
成肌肉耳其血沮敗不成肌肉則使面目繞鼻口左右¶
<pb:KR3e0078_WYG_072-24a>¶
悉黄而啼閉目聚口撮面口中乾燥四肢不能伸縮者¶
皆是血脈不歛也多不育若有如此者皆宜與龍膽湯¶
也¶
龍膽湯方　治嬰孩小兒胎驚月内氣盛發熱臍風撮¶
　口壮熱¶
　　龍膽草　釣藤　柴胡(去/蘆)黄芩(炒/)桔梗(去蘆/炒)赤芍¶
　　藥(炒/)茯苓(去/皮)甘草(炙各/五錢)蜣蜋(二枚去/翅足炙)大黄(一分紙/裹煨)¶
　右合研為極細末用棗去核煎或加防風去蘆麥門¶
<pb:KR3e0078_WYG_072-24b>¶
　冬去心以導心熱食前調服¶
張渙云嬰兒胎氣挟熱亦因母有邪熱傳染或生下洗¶
浴當風襁褓失度致令嬰兒啼聲不出乳哺艱難名曰¶
撮口不開病七日之内尤甚急風散主之¶
急風散方¶
　　蛇蛻皮(微/炒)鈎藤　乾蝎梢(各一分搗/羅為細末)朱砂(一分細/研水飛)¶
　　好麝香　真牛黄(各半錢並/研極細)¶
　右件都拌勻再研為細末毎服一字取竹瀝一兩㸃¶
<pb:KR3e0078_WYG_072-25a>¶
　同乳汁調下¶
辰砂殭蠶散　治初生撮(口/)¶
　　辰砂(水飛/半錢)殭蠶(真的去絲/嘴炒一錢)蛇蛻皮(炒一/錢)麝香(研半/錢)¶
　右為極細末少許用蜜調傅唇口¶
撮風散　治小兒撮(口/)¶
　　赤脚蜈蚣(半條/炙)鈎藤(二錢/半)朱砂　真殭蠶(焙/)全蝎¶
　　梢(各一/錢)麝香(一/字)¶
　右為末每服一字取竹瀝調下竹瀝解熱極好¶
<pb:KR3e0078_WYG_072-25b>¶
辰砂膏¶
　　辰砂(三/錢)鵬砂　馬牙硝(各一錢/五分)𤣥明粉(二/錢)全蝎¶
　　真珠末(各一/錢)麝香(一/字)¶
　右為末和&KR0037;同好單包起自然成膏每服一字或一¶
　豆許治諸驚用金銀薄荷湯下潮熱甘草湯下月内¶
　嬰兒用乳汁調傅妳上令吮下¶
臍風鎖口方¶
　　金頭蜈蚣(一/箇)蝎梢(五/箇)真殭蠶(七/箇)瞿麥(半/錢)¶
<pb:KR3e0078_WYG_072-26a>¶
　右為末每一字吹入鼻中啼則可用薄荷湯調下一¶
　字然後服千金龍膽湯朱銀丸¶
殭蠶方¶
　　真殭蠶二枚去嘴略炒為末調傅唇口中¶
甘草方　治小兒撮口取吐¶
　　甘草(一/錢)¶
　右煎服令吐出痰涎即以猪乳㸃入口中即差¶
臍風千金有臍風臍濕臍瘡三者皆因斷臍後為風濕¶
<pb:KR3e0078_WYG_072-26b>¶
傷而成夫風入臍臍腫腹脹四肢不利多啼不能乳甚¶
者發搐為臍風腫濕經久不乾為臍濕風濕相摶令臍¶
生瘡久不差為臍瘡有一不已入於經脈多變為癎癎¶
成作癎治　臍風者謂斷臍之後被水濕風冷所乗風¶
濕之氣入於臍而流入心脾遂令肚腹脹滿臍腫身體¶
重著四肢柔直日夜多啼不能吮乳甚則發為風搐若¶
臍邉青黒撮口不開是為内搐不治爪甲黒者即死其¶
或熱在胸堂伸縮努氣亦令臍腫宜千金龍膽湯主之¶
<pb:KR3e0078_WYG_072-27a>¶
(方見/前條)　錢氏云小兒洗浴拭臍不乾風入作瘡令兒撮¶
口甚者是脾虚胃氣不和宜調氣益黄散主之(方見/脾部)¶
類萃云宜先用控痰飲吐風痰次用益脾散和脾又用¶
辰砂膏利驚即愈或手足攣拳禁口不開者不治　曽¶
氏法先投刧風膏次以五苓散加寛氣飲入薑汁葱白¶
燈心煎湯調服與解風痰及用一字金煎荆芥湯或薄¶
荷湯調抹口内證輕即快　如稟賦充實發熱有痰驚¶
搐投黒白飲温蜜湯空心調下微泄似茶褐色二三行¶
<pb:KR3e0078_WYG_072-27b>¶
進白芍藥湯水薑&KR0037;煎服常用此法亦妙　若臍凸(音/迭)¶
肚緊微有青色口撮不開肝風盛而脾土受制不可施¶
治凡有此候百無一治縦使得安亦非長夀¶
控痰飲¶
　　蝎尾　銅青(各半/錢)朱砂(一/錢)膩粉(一/字)麝香(少/許)¶
　右為末每服一字臘茶清調下先吐風痰然後和胃¶
　或有段甘草方吐痰隨輕重用¶
益脾散¶
<pb:KR3e0078_WYG_072-28a>¶
　　白茯苓　人參　草菓(煨/)木香(濕紙/裹煨)甘草　陳皮¶
　　厚朴(薑/製)紫蘇子(炒各/等分)¶
　右為末每服一錢薑&KR0037;水煎¶
辰砂膏(方見/前)¶
宣風散　治初生兒因斷臍後外傷風濕唇青口撮多¶
　啼不乳口出白沬¶
　　全蝎(二十一箇頭尾全去毒用/無灰酒少許塗炙為末)麝香(一小字/别研)¶
　右研為極細末用半字金銀煎湯或麥門冬去心煎¶
<pb:KR3e0078_WYG_072-28b>¶
　湯調化食逺服¶
防風散　治初生兒臍風¶
　　防風(去/蘆)羌活　黄耆　當歸　川白芷　甘草(各/半)¶
　　(錢/)¶
　右為極細末少許用燈心麥門冬去心煎湯調化不¶
　拘時候服¶
刧風膏　治急慢驚搐臍風撮口牙闗緊閉痰涎壅盛¶
　咽喉腫痛¶
<pb:KR3e0078_WYG_072-29a>¶
　　葳靈仙(去蘆一兩半細/剉焙研為末)¶
　右用皂荚三兩去皮弦槌損挪温水一盌絹濾過慢¶
　火熬若稀糊入醇醋半兩再熬三五沸去火候冷用¶
　前藥末亭分乳鉢内杵勻丸芡實大先用鹽梅肉擦¶
　牙根次以此膏一丸或二丸温白湯濃調抹入左右¶
　牙闗内即開續進别藥熬時得瓦器為上銀器尤佳¶
　及解風痰壅盛淡薑湯調化無時少與含嚥咽喉腫¶
　痛温茶清調下或薄荷湯¶
<pb:KR3e0078_WYG_072-29b>¶
五苓散¶
寛氣飲(俱見/驚搐)¶
一字金　治初生嬰孩一七之外欲成臍風撮口及卒¶
　中急慢驚風牙闗緊閉壅上痰涎¶
　　殭蠶(炒去/絲)葳靈仙(去蘆各/四錢)明白礬(生用/二錢)細辛(去葉/一錢)¶
　　甘草(生用二/錢半)¶
　右剉焙為末毎服一字至半錢薑汁沸湯調勻以指¶
　抹入牙闗内治卒中急慢驚證口禁不開用鹽梅湯¶
<pb:KR3e0078_WYG_072-30a>¶
　調擦上下牙根二處¶
黒白飲　治臍風氣實者及急驚壮熱發搐¶
　　黒牽牛(半生/半炒)白牽牛(半生/半炒)大黄(生/用)陳皮(去/白)檳榔(各/半)¶
　　(兩/)甘草(炙三/錢)𤣥明粉(二/錢)¶
　右除檳榔不過火餘五味或曬或焙仍合檳榔為末¶
　同𤣥明粉入乳鉢内再杵勻每服半錢至一錢温蜜¶
　湯調化空心投服或無時此藥新合最妙久則效遲¶
白芍藥湯(方見/疝)¶
<pb:KR3e0078_WYG_072-30b>¶
張渙封臍散　治嬰兒初生因乳母不謹洗浴水入臍¶
　中或兒尿在䙀袍之内濕氣傷於臍中或解脫風冷¶
　邪氣所乗令兒臍腫多啼不能乳哺名臍風病宜急¶
　用此¶
　　好川當歸(半兩洗/焙乾)天漿子(三箇/微炒)亂髮(一錢燒/灰存性)¶
　右件同搗羅為細末入麝香一字拌勻用藥一字至¶
　半錢傅臍中時時用¶
三因小兒初生一七日内忽患臍風撮口百無一效坐¶
<pb:KR3e0078_WYG_072-31a>¶
視其死良可憫也有一法世罕知者凡患此證看兒齒¶
齦上有小泡子如粟米状以温水蘸熟帛裹指輕輕擦¶
破即開口便安不藥神效¶
小兒初生臍風撮口諸藥不效者灸然谷穴在内踝前¶
起大骨下陷中可灸三壮鍼入三分不宜見血立效¶
臍風目上挿刺絲竹空　腫灸腰對臍骨節間三壮炷¶
如麥　臍風撮口在百日内多不治¶
臍濕嬰兒臍中腫濕經久不差若至百日即危急宜速¶
<pb:KR3e0078_WYG_072-31b>¶
療之　顱䪿經治臍濕方枯礬龍骨為末入麝少許拭¶
臍乾用避風　絳帛灰傅臍中　乾蝦蟆牡蠣各一枚¶
燒灰細研少許傅臍中日三兩上差¶
封臍散¶
　　甑帶灰　亂髮灰　白薑灰　紅帛灰(四灰不得/夹别灰)¶
　　南星　白歛　當歸頭　赤小豆　五倍子　血¶
　　竭　龍骨　赤石脂(煆/)海螵蛸　百草霜　臙脂¶
　　(各半/錢)¶
<pb:KR3e0078_WYG_072-32a>¶
　右合研為極細末濕乾傅乾則清油塗忌生水浴臍¶
又方¶
　　紅綿灰　黄牛糞灰　龍骨　髮灰　乾臙脂(各/半)¶
　　(錢/)¶
　右為極細末濕乾摻乾清油塗臍¶
又方　治臍内出水汁不乾¶
　　當歸頭(去蘆/一錢)綿(縳臍帶燒灰/一錢或舊錦)¶
　右為極細末入麝香一小字同研少許乾摻臍¶
<pb:KR3e0078_WYG_072-32b>¶
錢乙檗墨散¶
　　黄檗　釡下墨　亂髪灰(各等/分)¶
　右為細末每用少許傅之¶
張渙胡粉散¶
　　胡粉　乾薑(燒/灰)白石脂(燒存/性)¶
　右各等分研極細再同研勻用藥一字至半錢傅臍¶
　中時時用¶
莊氣臍大如栗虚腫而軟疼用竹瀝塗日數上消一兒¶
<pb:KR3e0078_WYG_072-33a>¶
臍濕淹破屋爛草為末頻摻效¶
臍瘡巢氏曰因浴兒水入臍中或尿濕䙀袍致臍中受¶
濕腫爛成瘡或解脫為風邪所襲入於經絡則成風癎¶
若臍腫不乾久則發搐　肘後乾蝦蟆燒灰傅日三四¶
佳(聖惠有/枯礬)¶
異功散　治臍中瘡¶
　　龍骨(煅/)薄荷葉　蛇床子(各二/錢)輕粉(半/錢)¶
　右為極細末少許乾摻臍¶
<pb:KR3e0078_WYG_072-33b>¶
龍骨散　治臍中瘡¶
　　龍骨(煅/)輕粉(各半/錢)黄連(去鬚/錢半)¶
　右為極細末少許乾摻臍¶
治兒滿月啼呌臍中出血用白石脂炒研極細末乾摻¶
治兒因剪臍傷於外風致臍瘡不乾方¶
　　白明礬(煅/)龍骨(煅各/半錢)¶
　右研為極細末乾摻¶
張渙金黄散　治臍瘡乆不差風氣傳於經絡變為癎¶
<pb:KR3e0078_WYG_072-34a>¶
　疾¶
　　川黄連(二錢/半)胡粉　龍骨(燒灰各/一錢)¶
　右各另研復合研為細末每用少許傅臍中時時用¶
預防初生兒臍風著噤撮口最為急證十難救一預治¶
之法宜時用軟帛包指拭口中牙齦上有筋兩條便用¶
葦刀輕輕割斷以猪乳㸃¶
　　黄連(去鬚/半錢)豆豉(二十/四粒)甘草(一/寸)葱白(二/寸)¶
　右用童子小便煎綿蘸拭口中抱兒向明看臍上有¶
<pb:KR3e0078_WYG_072-34b>¶
　赤脈直上便赤脈頭上灸三壮者生¶
臍突初生之兒有熱在胸堂則頻頻伸引呃呃作聲努¶
脹其氣抑入根本之中所以臍突腫赤虚大可畏無識¶
之夫将謂斷臍不利而使之然者非也此由胎中母多¶
驚悸或恣食熱毒之物所致宜對症與藥其熱自散其¶
臍歸本不必以藥傅之恐反為害　曽氏曰臍突一證¶
又非臍風此亦因初生洗浴繋臍不緊穢水侵入於内¶
産後旬日外臍忽光浮如吹捻動微響間或驚悸作啼¶
<pb:KR3e0078_WYG_072-35a>¶
治用白芍藥湯加薏苡仁水煎空心温服次以外消散¶
塗貼自然平復¶
白芍藥湯(見/疝)¶
外消散　治嬰孩初生旬日外臍突或痛或不痛痛則¶
　啼聲不已及療小兒因感濕熱摶致隂器膚囊浮腫¶
　　大黄　牡蠣(各半/兩)朴硝(二/錢)¶
　右前二味剉焙為末仍入朴硝乳鉢内同杵勻抄一¶
　錢或二錢取田螺淨洗再以水半盌活過一宿去螺¶
<pb:KR3e0078_WYG_072-35b>¶
　用水調塗腫處即消其螺仍放水中勿害之昔賢有¶
　曰殺生救生去生逺矣物命雖微亦可戒也治隂器¶
　膚囊腫車前子煎湯候冷調傅¶
二豆散　治嬰孩小兒臍突腫¶
　　赤小豆(不去/皮)豆豉　天南星(去皮/臍)白歛(各一/錢)¶
　右為極細末半錢用芭蕉自然汁調傅臍四傍一日¶
　一次二日二次若得小腑下白即安¶
胎驚小兒壮熱吐哯心神不寧手足抽掣身體强直眼¶
<pb:KR3e0078_WYG_072-36a>¶
目反張是胎驚風證　胎驚者以妊婦調攝乖常飲酒¶
嗜慾忿怒驚撲母有所觸胎必感之或外挟風邪有傷¶
於胎故子乗母氣生下即病也其候月内壮熱翻眼握¶
拳噤口咬牙身腰强直涎潮嘔吐搐掣驚啼腮縮䪿開¶
或頬赤或面青眼合(凡胎風眼合不可悞/作慢脾妄用温藥)其有搭眼噤¶
口之類亦此一種之所發也視其眉間氣色赤而鮮碧¶
者可治若黯青黒者不治虎口指紋曲入裏者可治反¶
出外者不治先宜解散風邪利驚化痰調氣及貼䪿法¶
<pb:KR3e0078_WYG_072-36b>¶
甚則以朱銀丸利之若面青拳搐用保命丹(通治急/慢驚)釣¶
藤散(方見/慢驚)全蝎散(方見偏/風口噤)之類大抵小兒臓腑脆弱不¶
可輒用銀粉鎮墜之劑如遇此候急取豬乳細研牛黄¶
麝香各少許調抹入口中仍服導赤散以㵼肝之子即¶
愈矣　石壁經歌未出胎中一月来母驚成患子臨胎¶
腰直哭時先口撮面青拳搐縮雙腮眼閉咬牙筋脈急¶
(受氣時若隂氣弱胎易驚落肉消甚陽氣弱胎難驚落/手足細肌肉瘦皆不盡天年若日月滿因驚落口撮腮)¶
(臉起鼻塞口噤勿作驚治微汗次/治驚調氣乳母服調氣藥兒貼䪿)任喚千聲眼不開退¶
<pb:KR3e0078_WYG_072-37a>¶
却風涎為治療涎去驚邪自不回(失治則目瞋先治驚/則吐㵼秋夏必脾風)¶
(初見勿作脾風治恐汗不出生别候/鳯髓烏犀丸次生銀丸並急慢驚門)　錢百日内發搐¶
真者不過三兩次必死假者頻發不為重真者内生驚¶
癎假者外傷風冷蓋血氣未實不能勝任乃發搐也欲¶
知假者口中氣出熱治之可發散大青膏主之可用塗¶
䪿法　田月裏生驚急取豬乳細研辰沙牛黄各少許¶
調抹口中神效乳母服防風通聖散三劑其驚自消¶
斗小兒未滿月驚搐似中風欲死者用辰砂以新汲水¶
<pb:KR3e0078_WYG_072-37b>¶
濃磨汁塗五心上最效　湯治胎癎驚風皆可服全蝎¶
頭尾全者用生薄荷葉包外以麻線纒火上炙燥為末¶
别研生硃麝香各少許煎麥門冬湯調下　薛一小兒¶
患胎驚諸藥不應用紫河車研爛如泥每用錢許乳化¶
服之更以十全大補湯加鈎藤鈎漏蘆與母服兩月餘¶
舉發漸輕服年餘舉發漸稀服年餘不再發至出痘後¶
復發取紫河車研爛入糯米粉丸小豆大每服百丸以¶
乳送下服二具全瘥畢姻又發仍用前丸及十全大補¶
<pb:KR3e0078_WYG_072-38a>¶
湯六味丸加當歸黄耆肉桂五味子年餘喜其能遠帷¶
幕得痊後因勞役更作又用前丸及十全大補等藥不¶
應用大劑獨參湯服數斤然後舉發稍緩乃用人參二¶
兩附子一錢數服頓止仍用前藥間用獨參湯而痊¶
一小兒患胎驚用紫河車丸及十全大補湯及釣藤膏¶
而愈畢姻後復發用大劑獨參湯六味丸加五味子黄¶
耆當歸煎服半載舉發稍輕年餘不再發後每勞役怒¶
氣仍發即用前藥隨愈又傷寒愈後復作虚症悉具莫¶
<pb:KR3e0078_WYG_072-38b>¶
能名状用紫河車二具獨參煎湯十餘斤而痊後患傷¶
風咳嗽咽乾内熱用六味地黄丸料加五味子煎服及¶
十全大補湯而痊¶
獨活湯　治胎驚發散風邪¶
　　獨活　𦍑活(各一/分)檳榔　天麻　麻黄(去/節)甘草(各/半)¶
　　(分/)¶
　右剉散毎服半錢煎服於内加南星末蜜調不可貼¶
　䪿用¶
<pb:KR3e0078_WYG_072-39a>¶
驅風散¶
　　胡黄連(二錢/半)全蝎(去毒/焙)犀角　天竺黄　麻黄(去/節)¶
　　(各半/錢)麝香(一/字)¶
　右為細末用乳汁調化食遠服¶
　右二方發散之劑實有表證方可用之¶
青金丸　治嬰孩小兒解散胎熱化痰涎鎮驚邪¶
　　人參(去/蘆)天麻(煨/)茯神(去皮/木)白附子(炮/)牛膽南星(炒/各)¶
　　(二/錢)甘草(炙一/錢半)青黛(一/錢)朱砂(水飛/半錢)麝香(一/字)¶
<pb:KR3e0078_WYG_072-39b>¶
　右為極細末煉白蜜圓如梧桐子大用釣藤皂荚子¶
　煎湯研化不拘時候服¶
太乙散　治芽兒胎驚病瘥亦宜常服¶
　　天漿子(去殻/微炒)南星　白附子(各微/炮)天麻　防風¶
　　茯苓(各二/錢)全蝎　朱砂(各一/錢)麝香(少/許)¶
　右為末每服半錢乳汁化下張渙方天漿蝎梢各二¶
　十一箇防風天麻朱砂各半兩麝香一錢無茯苓白¶
　术¶
<pb:KR3e0078_WYG_072-40a>¶
參蝎散　治小兒胎驚定心神¶
　　天漿子　天竺黄　人參　朱砂　全蝎　天麻¶
　　蟬蛻(各等/分)麝香(少/許)¶
　右為末煉蜜丸桐子大每服一丸金銀湯下¶
豬乳膏　治小兒諸驚胎癎¶
　　全蝎(一箇/焙)琥珀　朱砂(少/許)¶
　右為末每服一字麥門冬煎湯調下¶
朱銀丸　治小兒胎風壮熱痰盛翻眼口噤取下胎中¶
<pb:KR3e0078_WYG_072-40b>¶
　藴受之毒亦治驚積但量與之¶
　　水銀(一錢蒸棗/研如泥)白附子(一錢/半)全蝎　南星　朱砂¶
　　(各一/錢)天漿子　蘆薈　牛黄(各半/兩)鉛霜(半錢和水/銀煅研)¶
　　龍腦(一/字)麝香(少/許)真殭蠶(炒七/箇)¶
　右為末煉蜜丸桐子大薄荷湯化下¶
張渙聖星丹　諸癎皆宜服之曽經大効¶
　　天南星一般大者四十九箇端午取活蝎四十九¶
　　箇瓦器盛鹽泥固濟吊靜室中臘日取出揀南星¶
<pb:KR3e0078_WYG_072-41a>¶
　　蝎蜇處著有小竅子者其餘不用只将蝎蜇南星¶
　　以酒浸一宿焙研細末次用　牛黄　麝香　龍¶
　　腦(各一錢/研細)辰砂(細研水飛/二錢半)¶
　右件在一處研勻薑汁和桐子大服一粒至二粒人¶
　參薄荷湯化下¶
白金散　治諸癎潮發不省者¶
　　白殭蠶(半兩湯洗炒微黄/搗羅為細末次用)天竺黄(二錢/五分)牛黄(一/錢)麝¶
　　香　龍腦(各半/錢)細研拌勻毎服半錢薑汁調放温¶
<pb:KR3e0078_WYG_072-41b>¶
　　灌之¶
烏金膏治胎癎潮發頻併¶
　　烏梢蛇(一條取淨肉/酒浸一宿焙)蠶紙(一張/燒灰)蟬蛻　全蝎　朱¶
　　砂(飛各/半兩)金簿(二十/片)龍腦　麝香(各半/錢)¶
　右各取細末研勻蜜和如皂子每服一粒人參薄荷¶
　湯化下¶
天南星煎　治胎癎潮發遲省¶
　　天南星(微/炮)白附子　白花蛇(酒浸去皮骨/炙黄各一兩)乾蝎(炒/)¶
<pb:KR3e0078_WYG_072-42a>¶
　　天麻(各半/兩)¶
　已上搗羅為細末用好酒兩大盞慢火熬不住手攪¶
　以酒盡為度次用　朱砂(細研水/飛半兩)膩粉(二錢/五分)牛黄¶
　麝香　龍腦(各半/錢)細研入膏内和如皂子每服一粒¶
　竹瀝化下無時¶
祛風散　治胎癎多啼呌¶
　　胡黄連(半/兩)全蝎　犀角　天竺黄　麻黄(去節各/二錢五)¶
　　(分/)¶
<pb:KR3e0078_WYG_072-42b>¶
　右各取細末和勻每服半錢入麝一字乳汁調下¶
鐡粉散　治驚風面赤口乾大便不利尤宜服¶
　　鐵粉(半/兩)鬱金　牛黄　真珠　胡黄連(各二錢/五分)¶
　各研細末拌勻每服一字温蜜湯調下¶
羌活膏　治胎癎昏困不省¶
　　羌活　獨活(各一/兩)天麻　全蝎　人參(去/蘆)白殭蠶¶
　　(微炒各/半兩)烏蛇肉(一兩酒浸/一宿焙)¶
　右搗羅為細末煉蜜和膏每服皂子大麝香荆芥湯¶
<pb:KR3e0078_WYG_072-43a>¶
　　化下¶
麝香膏　治胎癎不得安卧¶
　　麝香(研/)牛黄(研/)白附子　蠶蛾(微/炒)白殭蠶(微炒各/二錢五)¶
　　(分/)全蝎(二十/一箇)¶
　右取淨末更研細蜜和膏如皂子每服一粒人參荆¶
　芥湯化下¶
胎癎曽胎癎者因未産前腹中被驚或母食酸醎過多¶
或為七情所汨致傷胎氣兒生百日内有者是也發時¶
<pb:KR3e0078_WYG_072-43b>¶
心不寧面微黄氣逆痰作目上視身反張啼聲不出先¶
用參蘇飲和解次以不驚丹或琥珀抱龍丸間投輕則¶
可愈重者難全¶
參蘇飲(發/熱)¶
不驚丹(驚/)¶
琥珀抱龍丸(驚/)¶
胎風小兒初生其身有如湯潑火傷者此皆乳母過食¶
膏粱所致也其母宜服清胃散(方見雜病/牙齒門)及逍遥散(方/見)¶
<pb:KR3e0078_WYG_072-44a>¶
(女科虚/勞門)以清其氣血兒亦飲數滴可也有身無皮膚而¶
不焮赤者皆由産母脾氣不足也用粳米粉傅之焮赤¶
發熱者皆由産母胃中火盛也用石膏傅之經謂脾主¶
肌肉肺主皮毛故知病脾肺也如腦額生瘡者火土相¶
合遂成濕熱下流攻撃腎水也難治如脚上有瘡者隂¶
虚火盛也此不滿五嵗而斃如未滿月而撮口握拳腰¶
軟如隨者此肝腎中邪勝正弱所致也三日内必不治¶
如男指向裏女指向外尚可治眉紅亦不可治可治者¶
<pb:KR3e0078_WYG_072-44b>¶
用全蝎散(方見/口噤)釣藤散(方見/慢驚)等類治之若因大病虧損¶
胃氣而諸臓虚弱所致者用補中益氣湯(方見/虚羸)錢氏地¶
黄丸(方見/腎蔵)若面唇赤色正屬腎水不足肝經隂虚火動¶
而内生風熱爾當滋腎水以制陽光其身軟者内稟氣¶
不足肌肉未堅也當參五軟而施治之　聖惠所云胎¶
風原與胎驚混濫故此不取¶
胎熱兒在胎中母多驚悸或因食熱毒之物降生之後¶
旬日之間兒多虚痰氣急喘滿眼閉目赤目胞浮腫神¶
<pb:KR3e0078_WYG_072-45a>¶
困呵欠呢呢作聲遍體壮熱小便赤色大便不通時復¶
驚煩此因胎中受熱或悞服温劑致令熱蓄於内薫蒸¶
胎氣故有此證若經久不治則鵝口重舌木舌赤紫丹¶
瘤自此而生宜先以木通散煎與母服使入於乳令兒¶
飲之通心氣解煩熱然後以四聖散温洗兩目目開進¶
地黄膏天竺黄散及牛蒡湯當歸散亦令母服凡有胎¶
疾不可求速效當先令乳母服藥使藥過乳漸次解之¶
百無一失若即以涼藥攻之必生他病乳母仍忌辛辣¶
<pb:KR3e0078_WYG_072-45b>¶
酒麪庶易得安不致反覆¶
生地黄湯(湯/氏)治小兒在胎時因母有熱或恣飱酒麪熱¶
　毒之物傳於胎中令兒生下面赤眼閉身體壮熱哭¶
　聲不止口熱如湯乃胎熱之候也¶
　　生地黄　赤芍藥　川芎　當歸　栝蔞根¶
　右件等分㕮咀每服半兩水一盞煎六分産婦亦可¶
　服以些少抹入兒口中¶
木通散　主小兒上膈熱小腑閉諸瘡丹毒母子同服¶
<pb:KR3e0078_WYG_072-46a>¶
　　木通　地蓄扁(各半/兩)大黄　甘草　赤茯苓(各三/錢)¶
　　瞿麥　滑石　山梔子　車前子　黄芩(各二/錢半)¶
　右水一鍾燈心三莖或入薄荷同煎¶
釀乳法¶
　　豬苓(去黒/皮)澤㵼　赤茯苓(去/皮)天花粉　茵陳　生¶
　　甘草　生地黄　山梔(去/殻)¶
　右剉散用水煎食後令乳母揑去宿乳却服此藥¶
甘豆湯　治小兒胎熱¶
<pb:KR3e0078_WYG_072-46b>¶
　　甘草(一/錢)黒豆(二/錢)淡竹葉(七/莖)¶
　右㕮咀用水一鍾入燈心七莖煎不拘時候服¶
四聖散　主芽兒胎受熱毒生下兩目不開¶
　　燈心　黄連　秦皮　木賊　棗子(各半/兩)¶
　右水一鍾煎澄清去查無時起洗兩目自開後服地¶
　黄膏¶
地黄膏　治胎熱¶
　　山梔仁　菉豆粉(各一/兩半)粉草(六/錢)¶
<pb:KR3e0078_WYG_072-47a>¶
　右為末用生地黄爛杵一兩半和好蜜一兩半以薄¶
　瓦器盛在銅銚中煮成膏如稀糊相似候冷停分入¶
　前藥末同在乳鉢内再研勻芡實大每以半丸麥門¶
　冬湯化服¶
天竺黄散(見口/瘡)¶
牛蒡湯(見咽/喉)¶
當歸散(見潮/熱)¶
清胃散(見雜病/牙齒門)¶
<pb:KR3e0078_WYG_072-47b>¶
　薛氏治胎熱用此¶
胎寒嬰兒初生百日内覺口冷腹痛身起寒粟時發戰¶
慄曲足握拳晝夜啼哭不已或口噤不開名曰胎寒其¶
證在胎時母因腹痛而致産經云胎寒多腹痛亦有産¶
婦喜啖甘肥生冷時果或胎前外感風寒暑濕治以涼¶
藥内傷胎氣則生後昬昬多睡間或哯乳㵼白若不早¶
治必成慢驚慢脾凡有此候宜以沖和飲當歸散合和¶
水煨薑煎服使之微泄泄行進勻氣散調補泄止氣勻¶
<pb:KR3e0078_WYG_072-48a>¶
神安痛定手足舒伸次用參苓白术散以養胃氣白芍¶
藥湯去其寒濕乳母宜節生冷飲食庶易瘥也　又有¶
手足稍冷唇面微青額上汗出不顧乳食至夜多啼頗¶
似前證但無口冷寒戰名曰臓寒其疾夜重日輕腹痛¶
腸鳴泄㵼清水間有不泄者此證亦在百日内有之皆¶
因臨産在地稍久冷氣侵逼或以涼水參湯洗兒或斷¶
臍帶短而又結縳不繫為寒氣所傷如此宜以白芍藥¶
湯及沖和飲加鹽炒茴香茱萸水薑煎服并乳母同服¶
<pb:KR3e0078_WYG_072-48b>¶
　湯小兒胎中有寒生下不能将䕶再傷於風其候面¶
色青白四肢逆冷手足顫動口噤不開乃胎寒之故或¶
寒乗虚入臓作腹疼盤腸内弔(治法詳寒/腹痛條)¶
沖和飲(方見/)¶
當歸散(方見/潮熱)¶
白芍藥湯(見/疝)¶
勻氣散(見/疝)¶
參苓白术散¶
<pb:KR3e0078_WYG_072-49a>¶
異功散(方見/臍瘡)¶
　薛氏治胎寒用此¶
胎肥胎怯錢氏曰胎實面紅目黒睛多者善笑胎怯面¶
黄目黒睛少白睛多者多哭更别父母肥瘦肥不可生¶
瘦瘦不可生肥也¶
胎肥者生下肌肉厚遍身血色紅滿月以後漸漸羸瘦¶
目白睛粉紅色五心煩熱大便難時時生涎浴體法主¶
之¶
<pb:KR3e0078_WYG_072-49b>¶
　　天麻(二/錢)蝎尾(去/毒)硃砂(各五/分)烏蛇肉(酒浸焙/乾為末)白礬(各/三)¶
　　(錢/)麝香(一/錢)青黛(三/錢)¶
　右研勻每用三錢水三碗桃枝一握并葉五七枝同¶
　煎至十沸温熱浴之勿浴背¶
大連翹飲　治胎熱臍風小便不通及諸般瘡毒¶
　　連翹　瞿麥　荆芥　木通　赤芍藥　當歸¶
　　防風　柴胡　滑石　蟬殻　甘草(炒各/一錢)山梔子¶
　　黄芩(各半/錢)¶
<pb:KR3e0078_WYG_072-50a>¶
　右為末毎服二錢加紫草水煎熱甚加大黄更詳證¶
　加減¶
　薛氏曰胎肥乃受母胃熱所致兒用浴體法以疏通¶
　其腠理乳母服大連翹飲¶
胎怯者生下面無精光肌肉薄大便白水身無血色時¶
時哽氣多噦目無精采亦宜以浴體法主之　初虞世¶
曰母氣不足則羸瘦而内薄父精不足則解顱眼白多¶
胎黄小兒生下遍體面目皆黄状如金色身上壮熱大¶
<pb:KR3e0078_WYG_072-50b>¶
便不通小便如梔汁乳食不思啼哭不止此胎黄之候¶
皆因乳母受濕熱而𫝊於胎也凡有此證母子皆宜服¶
地黄湯及地黄飲子有生下百日及半週不因病後身¶
微黄者胃熱也若自生而身黄者胎疸也經云諸疸皆¶
熱色深黄者是也犀角散主之若淡黄兼白者胃怯也¶
白术散主之¶
生地黄湯　治小兒生下胎黄¶
　　生地黄　赤芍藥　川芎　當歸　栝蔞根(各等/分)¶
<pb:KR3e0078_WYG_072-51a>¶
　右㕮咀每服半兩水煎乳母服時時少抹入兒口中¶
地黄湯¶
　　生地黄　赤芍藥　天花粉　赤茯苓(去/皮)川芎¶
　　當歸(去/蘆)猪苓　澤㵼　甘草　茵陳(各等/分)¶
　右剉散用水煎食前服¶
地黄飲子　治小兒生下(原闕/)滿身面目皆黄状如金¶
　色或面赤身熱眼閉不開大便不通小便如梔子汁¶
　滿身生瘡¶
<pb:KR3e0078_WYG_072-51b>¶
　　生地黄　赤芍藥(各二/錢)羌活(去/蘆)當歸(去/蘆)甘草(一/錢)¶
　右為極細末用燈心煎湯食前服乳母宜服仍忌酒¶
　麪五辛之物¶
犀角散　治小兒胎黄一身盡黄¶
　　犀角　茵陳　栝蔞根　升麻(煨/)甘草　龍膽草¶
　　生地黄　寒水石(煅等/分)¶
　右㕮咀用水煎不拘時候服¶
胎赤田氏云月裏生赤肌膚如赤丹塗者先用牛黄散¶
<pb:KR3e0078_WYG_072-52a>¶
托裏續用藍葉散塗外乳母服清涼飲子三大劑(牛黄/散或)¶
(即牛黄奪命散方見喘/門清涼飲方見腹痛)¶
張渙云嬰兒初生須洗目令淨若不淨則穢汁浸漬於¶
眼眥中使臉赤爛至長大不差者名曰胎赤宜用二金¶
散　曽純陽之子始生旬月忽兩目俱紅弦爛澁癢成¶
翳此因在胎為母感受風熱傳於心肝而得先以百解¶
散加當歸散水薑燈心煎服次導赤散及牛蒡湯如黄¶
連木賊蟬殻水煎服自效　有因難産胎氣頗澀轉側¶
<pb:KR3e0078_WYG_072-52b>¶
差緩其血壓於兒首遂至濺血滲下盛則灌注其眼不¶
見瞳人輕則外胞腫赤上下弦爛若投涼藥必寒臓腑¶
宜與生地黄湯主之¶
百解散(方見/驚搐)¶
當歸散(方見/潮熱)¶
導赤散(方見/心藏)¶
牛蒡湯(方見/喉痺)¶
二金散方¶
<pb:KR3e0078_WYG_072-53a>¶
　　黄連(去/鬚)黄檗(各一/錢)¶
　右搗為麤末以乳汁浸一宿焙乾每用少許以新綿¶
　裹用荆芥湯浸放濕熱時時洗之¶
真金散　治小兒初生洗眼不淨則穢汁浸漬於眼眥¶
　中使臉赤爛至長不瘥母食熱物熱藥名曰胎赤¶
　　黄連(去/鬚)黄栢　當歸　赤芍(各一/錢)杏仁(去皮尖/半錢)¶
　右剉散乳汁浸一宿曬乾為極細末用生地黄汁調¶
　一字頻頻㸃眼新綿裹荆芥湯浸温時時洗浴母服¶
<pb:KR3e0078_WYG_072-53b>¶
　洗心散¶
洗心散¶
　　甘草(生/)當歸　麻黄　芍藥　白术　荆芥　大¶
　　黄(煨各/半錢)¶
　右為極細末用生薑薄荷煎湯調化食遠服¶
生地黄湯(見眼/不開)¶
　¶
　證治準繩卷七十二¶
