# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.563012
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷三十八
<pb:KR3e0078_WYG_038-1a>¶
欽定四庫全書¶
　證治準繩卷三十八¶
　　　　　　　　　　　　明　王肯堂　撰¶
　類方¶
　　七竅門¶
　　　髭髮¶
張天師草還丹(海/藏)此上少隂下厥隂藥也¶
　　地骨皮　生地黄　兔絲子(酒浸三/宿炒黄)牛膝　逺志¶
<pb:KR3e0078_WYG_038-1b>¶
　　(去/心)石菖蒲(各等/分)¶
　右為細末煉蜜丸如桐子大每服三十丸空心温酒¶
　鹽湯亦可修合忌女人鷄犬見¶
七寶美髯丹　補腎元烏鬚髮延年益夀¶
　　何首烏(赤白雌雄/各一斤)川牛膝(八/兩)○(以何首烏先用米/泔水浸一日夜以)¶
　　(竹刀刮去麄皮切作大片用黒豆鋪甑中一層却/鋪何首烏一層再鋪豆一層却鋪川牛膝一層又)¶
　　(豆一層重重相間面上鋪豆覆之以豆熟為度取/去豆晒乾次日如前用生豆再蒸如法蒸七次去)¶
　　(豆/用)破故紙(半斤以水洗浄用黒芝蔴/同炒無聲為度去芝蔴)白茯苓(半斤/用人)¶
<pb:KR3e0078_WYG_038-2a>¶
　　(乳汁拌浸透/晒乾蒸過)赤茯苓(半斤用黒牛乳汁/浸透晒乾蒸過)兔絲子(半/斤)¶
　　(酒浸一宿洗去砂土/晒乾蒸三次晒三次)當歸身(半斤淨身去/頭尾酒洗過)枸杞子¶
　　(半斤去/蒂枯者)¶
　右末之煉蜜丸如龍眼大每日空心嚼二三丸温酒¶
　下或米湯白湯鹽湯皆可(製藥不/犯鐡器)¶
𤣥精丹　北方黒色入通於腎開竅於二隂藏精於腎¶
　其味鹹其類水其病在骨此藥主之　血餘自己髮¶
　及父子一本者及少壯男女髮揀去黄白色者用灰¶
<pb:KR3e0078_WYG_038-2b>¶
　湯洗二三次再以大皁角四兩搥碎煮水洗淨務期¶
　無油氣為佳將髮扯碎曬乾每淨髮一斤用川椒四¶
　兩揀去梗核於大鍋内髮一層椒一層和勻以中鍋¶
　葢之鹽泥固濟勿令泄氣桑柴慢火煆三炷香退火¶
　待冷取出約重四兩有餘於無風處研為細末¶
　　何首烏(用黒豆九蒸九晒揀/去豆取淨末一斤)黒脂麻(九蒸九晒取/淨末八兩)¶
　　破故紙(炒取淨/末四兩)生地黄(懷慶沉水者酒/浸杵膏八兩)熟地黄(同/上)¶
　　(製八/兩)桑椹(取淨汁熬/膏四兩)女貞實(四/兩)旱蓮草(取淨汁熬/膏四兩)¶
<pb:KR3e0078_WYG_038-3a>¶
　　胡桃肉(研膏/二兩)膠棗肉(研膏/二兩)槐角子(入牛膽内/百日四兩)¶
　右以藥末入諸膏和匀加煉蜜一斤成劑入石臼内¶
　舂千餘下如桐子大每服六十丸空心用何首烏釀¶
　酒每温二三柸送下日三¶
青絲散(東/垣)補虚牢牙黒髭鬚¶
　　香白芷　白茯苓(各五/錢)母丁香　細辛　當歸¶
　　川芎　甘草　甘松(各三/錢)升麻　旱蓮草　地骨¶
　　皮　生地黄　熟地黄　青鹽　破故紙(各二/錢)¶
<pb:KR3e0078_WYG_038-3b>¶
　　寒水石(七錢/煆)香附米(一兩生薑汁/浸一宿炒)何首烏(一/兩)麝香¶
　　(五/分)髙茶末¶
　右末庚日為始背東面西擦牙早不見日夜不見燈¶
　刷畢嚥藥餘津潤髭一月頓黒(忌食/蘿蔔)¶
擦牙方¶
　六月六日取槐枝刀剉如黄豆麤用一斗著東流¶
　水一桶煮至五分撈去槐枝又煎至三分用食鹽三¶
　斤入鍋炒乾取出研細用黒鉛一斤鍋煆成灰與前¶
<pb:KR3e0078_WYG_038-4a>¶
　鹽羅成末再入鍋炒如磚色每日擦牙取漱口水通¶
　著打四鬢并髮令自乾日乆去頭風固齒去酒刺烏¶
　鬚髮¶
擦牙烏鬚方¶
　　猪牙皁角(七錢/炮)白茯苓(去/皮)破故紙　熟地黄(酒浸/焙)¶
　　五倍子(製/)青鹽　細辛(各三錢/去根)桑椹子(晒乾/五錢)¶
　右為細末每清晨擦牙用水漱口洗鬚鬢不可將漱¶
　水入盆内恐傷眼目¶
<pb:KR3e0078_WYG_038-4b>¶
易便擦牙方¶
　用五倍子大者一百個裝食鹽一斤鋪在鍋内大火¶
　燒過存性為細末每日擦之¶
丁砂散(瑞/竹)　掠髭髮¶
　　大訶子(一/箇)母丁香(十五/箇)百藥煎(一/錢)針砂(少許醋/炒七次)¶
　　髙茶末¶
　右為細末用水一大椀熬數沸不去滓收於淨磁器¶
　内每夜臨卧温漿洗淨髭髮用藥水掠之次早再用¶
<pb:KR3e0078_WYG_038-5a>¶
　温漿水淨洗百日其髮自黒藥内更浸一新釘尤妙¶
訶子散(瑞/竹)¶
　　訶子(兩箇/去核)没食子　百藥煎(各三/兩)金絲礬(一兩/半研)¶
　　針砂(三兩用好醋一碗磁/器浸三日炒七次)¶
　右將蕎麪入針砂打糊先一夜將針砂糊抹在頭上¶
　用荷葉包到天明温漿水洗淨次夜却將前藥末四¶
　味調入針砂糊内用生薑一塊搥碎再加些少輕粉¶
　一處調勻抹在頭上仍用荷葉包到天明用温漿水¶
<pb:KR3e0078_WYG_038-5b>¶
　加清油數㸃在内洗盡其髮黒且光¶
製五倍子法¶
　揀大五倍子去蛀屑敲作碎粒分麤細為二先將麤¶
　片於瓦器中内用文火炒成糊次入細者同炒初時¶
　大黒烟起取出不住手炒將冷又上火炒昏黄煙起¶
　又取開炒再上火炒青黄煙間出即住火先以真青¶
　布一大片浸濕將五倍子傾在布上揑成一團用脚¶
　踏成餅上用濕泥一擔&KR1883;一夜色如烏鵶羽為妙磁¶
<pb:KR3e0078_WYG_038-6a>¶
　器盛之勿令泄氣¶
烏鬚易簡方¶
　　製五倍子(一/錢)膽礬　白礬(各七/厘)鹽(一分/四厘)榆皮麫(二/分)¶
　右俱研細末茶清調如稀糊隔湯頓稠黄昏乗熱刷¶
　上待有一箇更次洗去¶
又方¶
　　金鉛(一/錢)青錠粉(三/分)海沙(一/分)樟腦(半/分)¶
　右和勻茶滷調搽髭髮㸃線香一炷完即洗去以油¶
<pb:KR3e0078_WYG_038-6b>¶
　潤之¶
㸃白方¶
　每日㧞去白髮即以銀簪㸃丁香末和薑汁在根孔¶
　内則再生黒鬚¶
又方¶
　　銀礦　當歸(各三/錢)白礬(生/)飛麫　真粉(各一/分)硃砂¶
　　(一分/半)¶
　右用清水調㧞去白鬚㸃如前¶
<pb:KR3e0078_WYG_038-7a>¶
浸油¶
　　銀礦(一/兩)當歸(三/兩)核桃油(八/兩)¶
　右末浸磁礶内七日後搽¶
黒雲散¶
　　五倍子(炒/)百藥煎　生胡桃皮　青石橊皮　訶¶
　　子肉　青木𤓰皮　青柿子皮　何首烏　猪牙¶
　　皁角(炒/黒)青礬　細辛　水銀(各等/分)¶
　右以水銀入石橊皮内月餘再以橊皮曬乾同諸藥¶
<pb:KR3e0078_WYG_038-7b>¶
　研末煉蜜丸如小錢大常於木炭灰内焙養勿得離¶
　灰如要烏鬚髮時先用皁角水洗淨次用熱酒調化¶
　塗之好熱醋亦可¶
滋榮散(瑞/竹)　長養髪髪落最宜¶
　　生薑(焙/乾)人參(各一/兩)¶
　右為細末每用生薑一塊切片蘸藥末於髮落處擦¶
　之二日一次¶
三聖膏(必/用)　治髭髪脱落能令再生¶
<pb:KR3e0078_WYG_038-8a>¶
　　黒附子　蔓荆子　柏子仁(各半/兩)¶
　右為末烏雞脂和勻搗研乾置瓦盆内封固百日取¶
　出塗脱處三五日即生¶
　　　腋氣¶
六物散　治漏腋腋下手掌足心隂下股裏常如汗濕¶
　汙衣¶
　　乾枸杞根　乾薔薇根　甘草(各二/兩)胡粉　商陸¶
　　根　滑石(各一/兩)¶
<pb:KR3e0078_WYG_038-8b>¶
　右為末以苦酒少許和塗當微汗出易衣更塗之不¶
　過三著便愈或一歲復發又塗之¶
治隂汗鵶臭兩腋下臭不可與人同行¶
　　白礬　蜜陀僧　黄丹(各二/錢半)麝香(五/分)¶
　右於乳鉢内研如飛塵以醋於手心内調藥物搽腋¶
　下經兩時辰許却以香白芷煎湯洗之一日用一次¶
治腋臭神効¶
　　蜜陀僧(四/兩)白礬(枯過/二兩)輕粉(三/錢)¶
<pb:KR3e0078_WYG_038-9a>¶
　右為細末頻擦兩腋下至半月見効半年全愈¶
又方¶
　　蜜陀僧(一/兩)白礬(七/錢)碙砂　麝香(各少/許)¶
　右為細末先用皂角煎湯洗後傅上¶
又方¶
　用白礬飛過臨睡時以紙襯卓上伸手托壁柱上以¶
　藥乾揩令腋下十分熱痛兩腋揩徧先於日中將所¶
　著上截衣服用灰汁淨洗又泡去衣袖中臭氣皆無¶
<pb:KR3e0078_WYG_038-9b>¶
　氣息如新衣方可著若洗氣息不斷枉用其藥大槩¶
　藥無不騐多是衣服再作氣故不能斷根一方用燒¶
　好礬石末絹袋盛常以粉腋下不過十度一方唾調¶
　塗之¶
治腋氣方¶
　右用熱蒸餅一枚擘作兩片摻蜜陀僧細末一錢許¶
　急挾在腋下畧睡少時候冷棄之如一腋有病只用¶
　一半葉元方平生苦此疾來紹興偶得此方一次遂¶
<pb:KR3e0078_WYG_038-10a>¶
　絶根本¶
又方¶
　撏去腋下毛以甘遂半兩為末用猪肉兩片薄批開¶
　將甘遂摻肉上午後貼放兩腋下候明旦五更濃煎¶
　甘草半兩為湯一碗服之良乆瀉出穢物即愈¶
又方　治腋氣先用刀削去腋毛浄用白定粉水調搽¶
　傅患處至過六七日夜後次日早看腋下有一黒㸃¶
　如針孔大用筆㸃定即用艾炷灸七枚灸過攻心中¶
<pb:KR3e0078_WYG_038-10b>¶
　痛當下後藥下之¶
　　青木香　㯽榔　丁香　檀香　麝香　大黄¶
　右煎服以下為度¶
　　　蠱毒¶
解毒丸(潔/古)善治男子婦人及小兒一切積熱不解停畱¶
　作毒上焦壅熱咽喉不利口乾多渴伏暑困悶霍亂¶
　不寜或山嵐瘴氣及食毒酒毒吐逆不定遊風丹毒¶
　迷惑昏困不省人事虛煩發躁赤目口瘡善解四時¶
<pb:KR3e0078_WYG_038-11a>¶
　傷寒之疾發散瘟疫毒邪之氣及四方人不服水土¶
　一切諸毒並皆解之常服補真益氣化毒除風神効¶
　不可細述¶
　　滑石　黄芩　貫衆　茯苓　山梔子　乾薑¶
　　草龍膽　大豆　青黛　甘草　薄荷　寒水石¶
　　(各一/兩)益智仁　砂仁　山豆根　大黄　生地黄¶
　　桔梗　百藥煎　紫河車(即蚤/休)菉豆粉　馬屁勃¶
　　板藍根　黄藥子(各半/兩)¶
<pb:KR3e0078_WYG_038-11b>¶
　右為細末煉蜜為丸如彈子大每服一丸新汲水化¶
　下細嚼或噙化亦得小兒半丸如婦人血暈不省生¶
　薑薄荷水磨下一丸¶
又解毒丸　解世間不測一切毒¶
　　山豆根　山茨菰　菉豆粉(各二/兩)板藍根　土馬¶
　　㯶　黄藥子　紫河車　續隨子仁　木通　盆¶
　　硝　藿香　五味子　薄荷　貫衆　寒水石¶
　　白殭蠶　乾葛　雄黄　百藥煎(各二/兩)茜草根¶
<pb:KR3e0078_WYG_038-12a>¶
　　大黄　硃砂(各一/兩)麝香(半/兩)甘草(臘月竹筒盛置糞/清内春日開取隂)¶
　　(乾四/兩)¶
　右為細末蒸餠如彈子大以螺青三兩和匀畱一半¶
　為衣每服半丸用生薑蜜水化下¶
三因解毒丸　治誤食毒草并百物毒救人於必死¶
　　板藍根(四兩乾者/洗淨晒乾)貫衆(一兩剉/去毛)青黛(研/)甘草(生用/各一)¶
　　(兩/)¶
　右為末煉蜜丸如桐子大以青黛另為衣如稍覺精¶
<pb:KR3e0078_WYG_038-12b>¶
　神恍忽即是誤中諸毒急取十五丸爛嚼用新水送¶
　下或用水浸蒸餅為丸尤佳常服三五丸大解暑熱¶
神仙解毒萬病丹(一名玉樞丹/一名紫金錠)治一切藥毒菰子毒鼠¶
　莽毒惡菌蕈金石毒喫疫死牛馬肉毒河豚毒時行¶
　瘟疫山嵐瘴瘧忽喉閉纒喉風脾病黄腫赤眼瘡癤¶
　衝冒寒暑熱毒上攻或自縊溺水打撲傷損癰疽發¶
　背未破魚臍瘡腫湯火所傷百蟲鼠犬蛇傷男子婦¶
　人或中顛邪狂走鬼胎鬼氣並宜服之凡人居家或¶
<pb:KR3e0078_WYG_038-13a>¶
　出入不可無此藥真濟世衞家之寶如毒藥嶺南最¶
　多若通宦嶺表纔覺意思不快便服之即安二廣山¶
　谷間有草曰胡蔓草又名斷腸草若人以急水吞之¶
　急死緩水吞之緩死又取毒蛇殺之以草覆上以水¶
　灑之數日菌生其上取為末酒調以毒人始亦無患¶
　再飲酒即毒發立死其俗淫婦人多自配合北人與¶
　之情分相好多不肯還北人囘隂以藥置食中北人¶
　還即戒之曰子某年來若從其言即復以藥解之若¶
<pb:KR3e0078_WYG_038-13b>¶
　過期不往必死矣名曰定年藥北人届彼亦宜誌之¶
　若覺中毒四大不調即便服之或於雞豚魚羊鵝鴨¶
　等肉下藥復食此物即觸發其毒急服此藥一粒或¶
　吐或利隨服便瘥昔有一女子久患勞療病為屍蟲¶
　所噬磨一粒服之一時乆吐下小蟲千餘條一大者¶
　正為兩段後只服蘇合香丸半月遂復如常至牛馬¶
　六畜中毒亦以此救之無不効¶
　　山茨菰(南北處處有之俗名金燈籠葉似韭花似/燈籠色白上有黒㸃結子三稜二月開花)¶
<pb:KR3e0078_WYG_038-14a>¶
　　(三月結子四月苗苗枯即揠地得之遲則苗腐爛/難尋矣與冇毒老鵶蒜極相類但蒜無毛茨菰上)¶
　　(冇毛包裹宜辨去/皮洗極净焙二兩)川文蛤(一名五倍子搥破洗/刮内净焙乾二两)千¶
　　金子(一名續隨子去殻揀色極白者用紙包裹换/紙硏數十次去盡油以色白再研紙無油成)¶
　　(霜為度/用一兩)麝香(揀盡血毛皮殻/細研凈三錢)紅芽大㦸(杭州紫大/㦸為上江)¶
　　(南土大㦸次之去蘆根洗極净焙乾一兩半北方/綿大㦸色白者大峻利反能傷人弱人服有吐血)¶
　　(者忌之/慎之)¶
　右各研為細末和勻以糯米粥為劑每料分作肆十¶
　粒於端午重陽七夕合如欲急用辰日亦得於木臼¶
<pb:KR3e0078_WYG_038-14b>¶
　中杵數百下不得令婦人孝子不具足人鷄犬之類¶
　見之切宜秘惜不可廣傳輕之無効　如癰疽發背¶
　未破之時用冷水磨塗痛處并磨服良乆覺痒立消¶
　　隂陽二毒傷寒心悶狂言亂語胸膈壅滯邪毒未¶
　發及瘟疫山嵐瘴氣纒喉風冷水入薄荷一葉同研¶
　下　急中顛邪喝叫亂走鬼胎鬼氣並用暖無灰酒¶
　下　自縊落水死心頭暖者及驚死鬼迷死未隔宿¶
　者並用氷磨下　蛇犬蜈蚣傷並用冷水磨塗傷處¶
<pb:KR3e0078_WYG_038-15a>¶
　　諸般瘧疾不問新久臨發時煎桃栁枝湯磨下¶
　小兒急慢驚風五疳八痢蜜水薄荷一葉同磨下¶
　牙關𦂳急磨塗一丸分作三服量大小與之　牙痛¶
　酒磨塗及含藥少許吞下　湯火傷東流水磨塗傷¶
　處　打撲損傷炒松節無灰酒下　年深日近頭疼¶
　太陽疼用酒入薄荷葉磨紙花貼太陽穴上　諸般¶
　癎疾口眼喎斜眼目掣眨言語蹇濇卒中風口噤牙¶
　關𦂳閉筋脈攣縮骨節風腫手脚疼痛行步艱辛及¶
<pb:KR3e0078_WYG_038-15b>¶
　一應風氣疼痛並用酒磨下有孕婦人不可服(一方/用山)¶
　(豆根全蝎硃砂/雄黄各一兩)¶
保靈丹　治蠱毒諸毒一切藥毒神効¶
　　硃砂(淨細研/一兩)大山豆根(半/兩)雄黄　黄丹　麝香¶
　　黄藥子　續隨子(生杵末各/二錢半)川巴豆(肥者取肉不/去油二錢半)¶
　　螌蟊(二錢半/去頭足)糯米(半生/半炒)赤蜈蚣(二條一/生一炙)¶
　右各修治入乳鉢研和於端午重陽臘日修合不令¶
　雞犬婦人見用糯米稀糊丸如龍眼核大隂乾磁合¶
<pb:KR3e0078_WYG_038-16a>¶
　收每一丸好茶清吞下不得嚼破須臾病人自覺心¶
　頭如拽斷皮條聲將次毒物下或自口出或大便出¶
　嫩則是血老則成鼈或蜣蜋諸雜帶命之物藥丸凝¶
　血並下以水洗淨収可救三人如中毒口噤即挑開¶
　下藥或蛇蝎兩汗諸毒以好醋磨傅患處立解服藥¶
　已効如知毒害之家不必研究若訴之其毒再發不¶
　救瘥後更忌酒肉毒食一月惟輭飯可也或急用但¶
　擇吉日精潔修合¶
<pb:KR3e0078_WYG_038-16b>¶
青黛雄黄散　凡始覺中毒及蛇蟲咬癰疽纔作即服¶
　此令毒氣不聚¶
　　好青黛　雄黄(各等/分)¶
　右研細新汲水調下二錢¶
歸魂散　凡初中蠱在膈上者當用此藥吐之¶
　　白礬　建茶(各一/兩)¶
　右二味為細末每服五大錢新汲水調下頓服一時¶
　久當吐毒出此藥入口其味甘甜並不覺苦味者是¶
<pb:KR3e0078_WYG_038-17a>¶
　也¶
雄硃丸　治蠱毒從酒食中著者端午日合¶
　　麝香(二錢半/别研)雄黄　硃砂(俱另研/水飛過)赤脚蜈蚣(微炙/去足)¶
　　續隨子(各一/兩)¶
　右為細末入雄黄硃砂麝香研勻以糯米煮粥和丸¶
　如芡實大每服一丸熱酒吞下毒當與藥俱下¶
桔梗散¶
　　桔梗(去蘆不以多少擇/味苦者剉碎微炒)¶
<pb:KR3e0078_WYG_038-17b>¶
　右為細末毎服三錢米飲調服不拘時候此藥不吐¶
　不利加之易為收賣多服有益如服吐利藥後日進¶
　兩參服使毒氣日漸消散不致再發動也¶
石刻方　治蠱毒無論逺近但煮一鴨卵揷銀釵於内¶
　并噙之約一食頃取視釵股俱黒即中毒也¶
　　五倍子(二/兩)硫黄末(一/錢)丁香　木香　麝香　輕粉¶
　　(各少/許)糯米(二十/粒)甘草(三寸半/生半熟)¶
　右用水十分於瓶内煎七分候藥面生皺皮為熟絹¶
<pb:KR3e0078_WYG_038-18a>¶
　濾去滓通口服病人平正仰卧令頭髙覺腹中有物¶
　衝心者三次即不得動若吐以盆桶盛之如蛇魚之¶
　類乃是惡物吐罷飲茶一盞瀉亦無妨旋煮白粥補¶
　忌生冷油膩鮓醬十日後服解毒丸三五丸經旬平¶
　復¶
七寶丸　治蠱毒¶
　　敗鼓皮　蠶退紙(各燒/存性)刺蝟皮　五倍子　續隨¶
　　子　硃砂(研/)雄黄(研各/等分)¶
<pb:KR3e0078_WYG_038-18b>¶
　右為細末糯米稀糊和丸如梧桐子大每服七丸空¶
　心用熱水送下¶
東坡雄黄丸　治蠱毒及蟲蛇畜獸毒¶
　　雄黄　明礬(生用各/等分)¶
　右於端午日合研細鎔黄蠟和丸如梧桐子大每服¶
　七丸念藥王菩陸藥上菩薩七徧白湯送下¶
蜜髓煎　治中蠱毒令人腹内堅痛面目青黄病變無¶
　常¶
<pb:KR3e0078_WYG_038-19a>¶
　　蜜(一/碗)猪骨髓(五兩/研)¶
　右同煎令熟分作十服日三服即瘥¶
馬兜鈴根湯　治五種蠱毒及草蠱術在西京處及嶺¶
　南人若行此毒入人咽刺痛欲死者用馬兜鈴根一¶
　兩細剉以水一盞煎至七分去滓空心頓服當時吐¶
　出蠱未吐再服以快為度一方以苗為末温水調服¶
　一方用根㨶末水服方寸匕¶
治諸蠱毒方¶
<pb:KR3e0078_WYG_038-19b>¶
　右用鰻鱺魚乾末空心服之三五度瘥一方燒炙令¶
　香食之尤佳其魚有五色紋者良¶
鐵精丸　治食中有蠱毒腹内堅痛面目青黄瘦瘁淋¶
　露骨立病變無常¶
　　鐵精(乃煅鐵爐中如塵紫色/輕者為佳不拘多少)¶
　右為細末以生雞肝搗和丸如梧桐子大曝乾每服¶
　五丸七丸温酒下¶
治中蠱方¶
<pb:KR3e0078_WYG_038-20a>¶
　右用山豆根不以多少蜜遣人和水硏已禁聲服少¶
　許不止再服¶
槲皮散　治蠱毒下血如爛肉片心腹㽲痛如有物齧¶
　若不即治食人五藏乃死¶
　　槲木(北隂/白皮)桃根白皮(各四兩/並細剉)蝟皮灰　亂髮灰(各/一)¶
　　(兩/)火麻子汁(五/升)¶
　右先以水五盞煮槲皮桃根皮取濃汁貳盞和麻子¶
　汁每服暖汁一盞調蝟皮灰髮灰二錢匕令患人少¶
<pb:KR3e0078_WYG_038-20b>¶
　食旦服須臾用水一盞以雞翎引吐於水中如牛涎¶
　諸蠱並出¶
治中蠱毒下血如肝¶
　　萆麻子(一粒/去皮)朴硝(一/錢)¶
　右細研作一服新汲水調下連作二三錢効¶
地榆散　治蠱毒下血或腹痛或不痛百治不効煩渴¶
　不止¶
　　臭樗根(東引根白皮/蜜炙焙乾)地榆(各半/兩)¶
<pb:KR3e0078_WYG_038-21a>¶
　右為細末每服一錢熱米飲調下¶
苦瓠湯　治蠱毒吐血或下血如爛肝¶
　右用苦瓠一枚切以水貳大盞去滓空心分温二服¶
　吐下蠱即愈范汪方云苦瓠毒當臨時量用之肘後¶
　方云用苦酒一升煮令消飲之神騐一名苦葫蘆¶
療卒中蠱下血如雞肝者晝夜出血石餘四藏皆損惟¶
　心未毁或鼻破待死者¶
　右以桔梗搗屑以酒服方寸匕日參服不能下藥者¶
<pb:KR3e0078_WYG_038-21b>¶
　以物抝口開灌之心中當煩須臾自定服七日止當¶
　猪肝臛以補之神良¶
茜根散　治蠱注下血如雞肝體熱心腹中煩悶¶
　　茜根　川升麻　犀角屑　地榆(剉/)黄連(炒各/一兩)¶
　右為散每服四錢水一中盞煎六分去滓不拘時温¶
　服¶
雄黄散　治中蠱毒吐血¶
　　雄黄(二錢五/分研)伏龍肝(半兩/研)螌蟊(去足翅糯米炒/十四枚去糯米)獺¶
<pb:KR3e0078_WYG_038-22a>¶
　　肝(如棗/大炙)¶
　右為細末每服二錢匕空心以酪漿調下或吐蝦蟆¶
　及蛇蟲等出是効¶
麥麫散　治中蠱吐血¶
　右用小麥麫二合分為三服以冷水調下半日服盡¶
　當下蠱即瘥¶
黄龍湯　治因食中毒¶
　右將竈底當釡直下握取赤土為細末以冷水調隨¶
<pb:KR3e0078_WYG_038-22b>¶
　多少服之或以犀角水磨取汁飲亦治食六畜肉中¶
　毒大効¶
解一切食毒及飲酒不知中何毒卒急無藥可解¶
　　薺苨　甘草(生用各/二兩)¶
　右細剉以水五盞同煎取二盞停冷去滓分三服一¶
　方解一切藥毒加蜜少許同煎服之¶
食躁或躁方用豉煮濃汁飲之¶
解麫毒方¶
<pb:KR3e0078_WYG_038-23a>¶
　右以蘿菔啖之麥麫太熱蘿菔能解其性¶
治中豆腐毒方¶
　右用生蘿菔煎湯如非時無蘿蔔用子煎湯亦可有¶
　人好食豆腐因中其毒醫治不効偶更醫醫至中途¶
　適見做豆腐之家夫婦相争因問云今早做豆腐妻¶
　誤將蘿蔔湯置腐鍋中今豆腐不成葢豆腐畏蘿蔔¶
　也醫得其説至病家凡用湯使俱以蘿蔔煎湯或調¶
　或嚥病者遂愈¶
<pb:KR3e0078_WYG_038-23b>¶
解菰子毒及一切菌毒¶
　右用芫花生者為末每服一錢新汲水下以利為好¶
中蕈毒方¶
　忍冬草生啖之即金銀花也又名老翁鬚又名鴛鴦¶
　草　掘地作坑以新汲水投坑中攪之乗渾濁取出¶
　以絹濾過用磁器盛每服時調轉飲一盞至三盞當¶
　効　人糞汁飲一升　大豆濃煮汁飲之　服諸吐¶
　利藥並解　取糞汁法截淡竹去青皮浸滲其中取¶
<pb:KR3e0078_WYG_038-24a>¶
　筒中汁是也　食楓樹菌而笑不止亦治以前方¶
蕈毒吐瀉不止者用細茶芽研細以新汲井水服神効¶
　　治蕈毒欲死方用石首魚頭或鮝頭亦妙白水煮¶
　汁灌之即愈　治中菌毒用笆竹不入泥者數節煎¶
　湯飲之立効　荷葉殺蕈毒¶
誤食芋煩毒欲死亦治以前方其芋根山東人名魁芋¶
　人種芋三年不收亦成野芋並殺人　蜀椒閉口者¶
　有毒誤食之㦸人咽喉氣欲絶或吐下白沫身體痺¶
<pb:KR3e0078_WYG_038-24b>¶
　冷急治之用肉桂煎汁飲之　或食蒜或食地漿¶
　或濃煮豆豉汁飲之並解¶
鉤吻與芹菜相似誤食殺人解之用薺苨八兩水六升¶
　煮取二升并温二服鉤吻生池傍無他異其莖有毛¶
　以此别之¶
菜中有水莨菪葉員而光有毒誤食之令人狂亂狀如¶
　中風或吐血治之用甘草煮汁服之解¶
春秋二時龍帶精入芹菜中人偶食之為病發時手青¶
<pb:KR3e0078_WYG_038-25a>¶
　腹滿痛不可忍名蛟龍病治之用餳糖二三升日兩¶
　度服之吐出如蜥蜴三五枚瘥¶
食苦瓠中毒治之用黍穰煮汁服之解¶
飲食中毒煩滿治之用苦參三兩苦酒一升半煮半沸¶
　三上三下服之吐食出即瘥或以水煮亦得　犀角¶
　湯亦解¶
貪食食多不消心腹堅滿痛治之用鹽一升水三升煮¶
　令鹽消分三服當吐出食便瘥¶
<pb:KR3e0078_WYG_038-25b>¶
治鬱肉漏脯中毒¶
　燒犬屎酒服方寸匕或服人乳汁或飲韭汁二三升¶
　亦良　鬱肉宻器葢之隔宿者是也漏脯茅屋漏下¶
　沾著者是也¶
治黍禾中藏肝脯食之中毒方¶
　大荳濃汁飲數升即解亦治狸肉漏脯等毒¶
治食生肉中毒方¶
　掘地深三尺取其下土三升以水五升煮數沸澄清¶
<pb:KR3e0078_WYG_038-26a>¶
　汁飲一升即愈¶
治自死六畜肉中毒方用黄蘖搗屑服方寸匕¶
治食自死鳥獸肉中毒方¶
　右取故頭巾垢一錢匕熱湯中煬服之亦治卒心痛¶
　以沸湯取汁飲之頭巾即縛髻帛也又方飲乳汁數¶
　升良¶
治食六畜肝中毒方　凡物肝藏不可輕啖自死者尤¶
　毒¶
<pb:KR3e0078_WYG_038-26b>¶
　右用豆豉以水浸絞取汁旋服之¶
治食馬肝牛肉毒方¶
　右以人乳汁合豉濃汁服之神効¶
治馬肝毒中人未死方¶
　雄鼠矢二七粒末之水和服日再服(屎尖/者是)又人垢取¶
　方寸匕服之佳¶
治馬肉中毒欲死方¶
　香豉二兩杏仁三兩相和蒸一食頃熟杵服日再服¶
<pb:KR3e0078_WYG_038-27a>¶
　又方煮蘆根汁飲之良¶
治噉蛇牛肉食之欲死方　飲乳汁一升立愈　以泔¶
　洗頭飲一升愈　牛膝細切以水一斗煮取一升飲¶
　之即解　辨噉蛇牛肉毛髮向後順者是也¶
鳥獸有中毒箭死者其肉毒¶
　用大荳煮汁及藍汁服之即解¶
治河豚毒方¶
　　五倍子　白礬¶
<pb:KR3e0078_WYG_038-27b>¶
　右等分為細末水調服之¶
治食河豚魚中毒一時困殆倉卒無藥以青油多灌之¶
　使毒物盡吐出為愈¶
食魚後中毒物煩亂用陳皮濃煎汁服之即解¶
食鯸鮧魚中毒用蘆根煮汁服之即解¶
食蟹中毒用紫蘇煮汁飲三升紫蘇子搗飲之亦良¶
　冬𤓰汁飲二升喫冬𤓰亦可¶
食果中毒用猪骨燒過末之服方寸匕亦治馬肝漏脯¶
<pb:KR3e0078_WYG_038-28a>¶
　等毒¶
誤飲蛇交水毒方　陳齋郎湖州安吉人因涉春渇掬¶
　澗水兩口嚥數日覺心腹微痛日乆痛甚服藥醫診¶
　之云心脾受毒今心脈損甚齋郎云去年涉春渴飲¶
　澗水得此病醫云喫却蛇在澗邊遺下不淨在澗水¶
　内蛇已成形在腹中食其心而痛也遂以水調雄¶
　黄服之果下赤蛇數條皆能走¶
誤吞蜈蚣用生雞血令病人喫須臾以清油灌口中其¶
<pb:KR3e0078_WYG_038-28b>¶
　蜈蚣滚在血中吐出繼以雄黄細研水調服愈¶
治中諸藥毒¶
　　生甘草　黒荳　淡竹葉(各等/分)¶
　右㕮咀用水一椀濃煎連服¶
藍根散　解藥毒¶
　　藍根(剉一/握)蘆根(剉一/握)菉豆(研二/錢半)澱脚(一合/研)¶
　右先將二根以水一椀煎至七分去滓次入後二味¶
　和勻分三服或一二服利下惡物不効再服¶
<pb:KR3e0078_WYG_038-29a>¶
粉草飲　凡中藥毒即令食生黒豆數粒食之聞腥者¶
　即非中毒也若是吐逆躁煩服藥須極冷即解也¶
　　甘草(生用/一兩)白礬(生半/兩)延胡索(一/兩)¶
　右剉細每服半錢水一盞煎至六分去滓放冷細細¶
　下之¶
解一切藥毒草毒六畜肉中毒方¶
　右用白扁豆生曬乾為細末新汲水調下二三錢匕¶
解藥毒方　王仲禮嗜酒壯嵗時瘡&KR1439;發於鼻延於顙¶
<pb:KR3e0078_WYG_038-29b>¶
　心甚惡之服藥不効僧法滿使服何首烏丸當用貳¶
　斤適墳僕識草藥乃掘得之其法忌鐵器但於砂鉢¶
　中藉黒豆蒸熟既成香味可人念所蒸水必能去風¶
　證以頮面初覺極熱漸加不仁至晚大睡眉目耳鼻¶
　渾然無别望之者莫不驚畏王之母髙氏曰凡人感¶
　風癩非一日積吾兒遇毒何至於是吾聞¶
　　山豆根　赤小豆　黒蛤粉　生薑汁¶
　右急命僕搗捩薑汁以上三味為末調傅之中夜腫¶
<pb:KR3e0078_WYG_038-30a>¶
　消到曉如初葢先採何首烏擇焉不精為狼毒雜其¶
　中以致此撓也¶
解藥過劑毒　服附子酒多而覺頭重如斗唇裂血流¶
　急求黒豆菉豆各數合嚼之及濃煎黒豆菉豆湯併¶
　飲　服風藥多悶亂不省醋灌濃煎甘草同生薑自¶
　然汁頓飲之又方以螺靑細研新汲水調下¶
白扁豆飲(一名巴/豆膏)解砒毒等¶
　右用白扁豆不拘多少為細末入青黛等分細研再¶
<pb:KR3e0078_WYG_038-30b>¶
　入甘草末少許巴豆一枚去殻不去油别研為細末¶
　取一半入藥内以砂糖一大塊水化開添成一大盞¶
　飲之毒隨利去後却服五苓散之類¶
解砒毒鼠莽毒用旋刺下羊血及雞鴨血熱服¶
藍飲子解砒毒及巴豆毒用藍根砂糖二味相和擂水¶
　服之更入薄菏汁尤妙¶
解砒毒方　其證煩燥如狂心腹攪痛頭旋欲吐不吐¶
　面色青黒四肢逆冷命在須臾不救用菉豆半升擂¶
<pb:KR3e0078_WYG_038-31a>¶
　去滓以新汲水調通口服或用真靛花二錢分二服¶
　以井花水濃調服之又方治悶絶心頭温者新汲水¶
　調水粉服之¶
治中砒毒方　用甘草汁同藍汁飲之即愈¶
解砒毒方¶
　右以豆豉煎濃汁飲之亦治服藥過劑心中煩悶¶
解砒毒用早禾稈燒灰新汲水淋汁濾過冷服一椀毒¶
　從利下即安又方用井花水調豆粉或菉豆擂水汁¶
<pb:KR3e0078_WYG_038-31b>¶
　皆可¶
解砒毒¶
　　漢椒(四十/九粒)黒豆(十四/粒)甘草節(二寸/碎之)烏梅(二/個)¶
　水一盞煎至七分温服¶
解鼠莽草毒用枯過明礬同上等好茶末少許新汲水¶
　調服人有用之累効又用大黒江豆煮汁服之如欲¶
　試其騐先刈鼠莽苗葉以豆汁澆其根從此敗爛不¶
　復生矣　又用枯蓮房殻帶梗隂乾㕮咀煎水二三¶
<pb:KR3e0078_WYG_038-32a>¶
　碗灌之如無用荷葉中心蒂或用藕節煎至一碗温¶
　冷灌之毒即散¶
解巴豆毒方　其證口乾兩臉赤五心熱利不止諸藥¶
　不効者¶
　右用芭蕉根葉研取自然汁服利止而安¶
治藥中用巴豆下利不止¶
　　乾薑(炮/)黄連(微炒各/一兩)¶
　右為細末每服二錢水調下如人行五里再服　又¶
<pb:KR3e0078_WYG_038-32b>¶
　煮菉豆湯冷服之瘥¶
薺苨湯　療石毒卒發者慓慓如寒或飲食或不飲食¶
　若服紫石英發毒者亦熱悶昏昏喜卧起止無氣力¶
　或寒皆是藏府氣不和以此治之¶
　　薺苨(四/兩)茯苓　黄芩　芍藥(各二/兩)蔓菁子(一/升)藍子¶
　　人參　炙甘草(各一/兩)¶
　以水一升先煮蔓菁子取八升去滓内餘藥煎取三¶
　升去滓分三服日三若虛弱人加人參一兩若上氣¶
<pb:KR3e0078_WYG_038-33a>¶
　加茯苓薺苨各一兩甚良¶
治銀毒方¶
　　黄連(去/毛)甘草(生剉各/二兩)¶
　右剉碎以水三盞煎取二盞去滓時時飲之良¶
治丹砂毒方¶
　用鹽半兩以冷水攪勻令澄旋旋服之¶
治石鍾乳毒方¶
　右用紫石英為細末每服一錢匕温水調下連三服¶
<pb:KR3e0078_WYG_038-33b>¶
黒鉛酒　治中金石藥毒¶
　黒鉛一斤以乾鍋鎔作汁投酒一升如此十數㢠廻候¶
　酒至半升去鉛頓服之効一方以井水磨下解砒毒¶
解丹毒方　以地漿服之甚効　治一切藥毒蠱毒金¶
　石毒　並用石蟹以熟水磨服¶
治五石毒　用薺苨汁生服良¶
治丹石毒以蚌肉食之良¶
治漆毒方　一州牧以生漆塗囚兩眼囚已盲適有村¶
<pb:KR3e0078_WYG_038-34a>¶
　叟憐而語之曰汝急尋蟹搗碎濾汁滴眼内漆當隨¶
　汁流散瘡亦愈矣如其言訪得一小蟹用之目睛好¶
　畧無損¶
治中蠱毒¶
　右用生蒼耳七箇白礬一兩皂角子少許嚼塗咬處¶
　須男子嚼之餘藥傅腫處¶
治溪毒中毒¶
　右以知母連根葉搗作末服之亦可用水搗取汁飲¶
<pb:KR3e0078_WYG_038-34b>¶
　三升夏月出行多取此屑自隨欲入水先取少許投¶
　水上流便無畏兼辟射工亦可和水作湯浴之甚佳¶
葱白湯　治中水毒溪毒如傷寒狀¶
　葱白(一握/切)豉(半/升)葛根(二/兩)升麻(七錢/半)¶
　右剉如豆大每服四錢匕水二盞煎至一盞去滓不¶
　拘時温服移時再服¶
五加皮散　治中水毒溪毒如傷寒狀¶
　右用五加皮硏為細末每服一錢匕酒一盞調下日¶
<pb:KR3e0078_WYG_038-35a>¶
　二夜一粥飲調亦得一方以五加皮根燒研為末水¶
　調服¶
牡丹散　治中水毒溪毒下部蟲蝕生瘡¶
　牡丹皮為細末每服二錢匕酒一盞調下日三服¶
　　　蟲¶
神効煎紅丸　專取一切蟲積神効無比凡人百病皆¶
　因飲酒過度食傷生冷故使脾胃不和心膈脹滿嘔¶
　惡咽酸常吐青水面色痿黄不進飲食山嵐瘴氣水¶
<pb:KR3e0078_WYG_038-35b>¶
　腫蠱脹&KR0732;䶎欬𠻳痰涎壅滯酒積食積氣積氣塊番胃¶
　噎膈嘔逆惡心腸風痔漏臟毒酒痢累藴積熱上攻¶
　頭目下生瘡癬婦人血氣寒熱往來肌體羸弱月經¶
　不調赤白帶下鬼氣鬼胎産後諸疾小兒五疳蟲積¶
　誤吞銅鐵誤食惡毒等物並宜服之每服五更鷄鳴¶
　時用冷茶清吞下更用馬桶盛糞於野地看之庶見¶
　藥功易辨或蟲或積或如爛魚凍或作五色等積若¶
　一次未見蟲積更看第二三次下來此即是病根有¶
<pb:KR3e0078_WYG_038-36a>¶
　積消積有氣消氣有蟲取蟲有塊消塊若病根去其¶
　病自消若病淺即一服見効若源深更須再一服能¶
　宣導四時藴積春宣積滯不生瘡毒夏宣暑濕不生¶
　熱痢秋宣痰飲不生瘴瘧冬宣風寒不生瘟疫此藥¶
　温和不動元氣真氣亦無反惡小兒半服孕婦休服¶
　其効如神¶
　一上末　㯽榔生研細取浄末一斤以二兩為母餘¶
　十四兩上第一次以一等羅篩過取齊曬乾¶
<pb:KR3e0078_WYG_038-36b>¶
　二上末　商陸即樟柳根白者可用赤者殺人金毛¶
　狗脊貫衆各四兩已上三味和一處研極細末上第¶
　二次以二等羅篩過取齊曬乾又方不用貫衆則蟲¶
　出來猶未死也¶
　三上末　三稜醋煮莪术醋煮各八兩青木香西木¶
　香各四兩雷丸醋煮二兩半南木香二兩已上六味¶
　和一處研極細末上第三次以三等羅篩過取齊¶
　四上末　大黄鍘碎酒浸曬乾研細取浄末一斤上¶
<pb:KR3e0078_WYG_038-37a>¶
　第四次以四等羅篩取齊曬乾¶
　五上末　黒牽牛半生半炒研細取頭末淨一斤上¶
　第五次以五等羅篩過取齊曬乾又方有枳殻一斤¶
　為母有藿香四兩和入諸香¶
　右作五處另研極細末要作五次上末却用茵蔯半¶
　斤大皂角一斤煎汁濾淨法水為丸如菉豆大曬乾¶
　後用丁香末一兩或加蘆薈末一兩亦妙以前淨汁¶
　煎一滚灑入丸藥旋搖令光瑩為度再以阿膠二兩¶
<pb:KR3e0078_WYG_038-37b>¶
　生以前汁熬鎔灑入丸藥旋搖光瑩曬乾壯人每服¶
　五錢弱人每服四錢五更以茶清吞下小兒減半¶
萬應丸　取蟲積神効¶
　　黒牽牛(取頭/末)大黄　㯽榔(各八/兩)雷丸(醋/煮)南木香(各/一)¶
　　(兩/)沉香(五/錢)¶
　右將黒牽牛大黄㯽榔和一處為末以大皂角苦練¶
　皮各四兩煎汁法水為丸如菉豆大後以雷丸木香¶
　沉香和一處研末為衣每服三四十丸五更用砂糖¶
<pb:KR3e0078_WYG_038-38a>¶
　水送下或作末服亦可¶
追蟲丸　取一切蟲積¶
　　黒牽牛(取頭/末)㯽榔(各八/兩)雷丸(醋/炙)南木香(各二/兩)¶
　右為末茵蔯二兩大皁角苦楝皮各一兩煎濃汁法¶
　水為丸如菉豆大大人每服四錢小兒每服三錢或¶
　二錢或一錢半量人虚實五更用砂糖水吞下待追¶
　去惡毒蟲積二三次方以粥補之¶
下蟲丸　追蟲取積¶
<pb:KR3e0078_WYG_038-38b>¶
　　苦楝皮(去外麄皮用根皮/為上樹皮次之)¶
　右末麫糊丸如彈子大如欲服藥宜戒午飯晡時預¶
　食油煎雞卵餅一二個待上牀時滚白湯化下一丸¶
　至五更取下異蟲為効¶
化蟲丸　治諸蟲¶
　　鶴虱(去/土)㯽榔　苦楝根(炒各/一兩)白礬(枯二/錢半)¶
　右為末米糊為丸如桐子大一嵗服五丸量人大小¶
　如減丸數温漿水入生麻油三四㸃打匀送下清米¶
<pb:KR3e0078_WYG_038-39a>¶
　湯亦可不拘時其蟲細小者皆化為水大者自下¶
集効丸　治因藏府虛弱或多食甘肥致蛔蟲動作心¶
　腹絞痛發則動聚往來上下痛有休止腹中煩熱口¶
　吐涎沫是蛔咬宜服此藥若積年不瘥服之亦愈又¶
　治下部有蟲生痔癢痛¶
　　木香　鶴虱(炒/)㯽榔　訶子(麫裹煨/去核)蕪荑(炒/)附子¶
　　(煨去/皮臍)乾薑(各七/錢半)大黄(一兩/半)烏梅(十四個/去核)¶
　右為末煉蜜丸如桐子大每服三四十丸食前用陳¶
<pb:KR3e0078_WYG_038-39b>¶
　皮湯下婦人淡醋湯送下¶
秘方萬應丸　治大人小兒腹内有蟲及積氣塊痛小¶
　兒疳病¶
　　三稜(醋/炒)莪术(各五錢/醋炒)㯽榔(一/兩)陳皮(麩炒/黄色)橘紅(各五/錢)¶
　　蕪荑(二錢/半)雷丸(五/錢)鶴虱(三錢/微炒)乾漆(炒無煙/五錢)木香(二/錢)¶
　　(不見/火)良薑(二錢陳/壁土炒)砂仁(二錢/去殻)史君子(取/肉)麥糵麫(炒/各)¶
　　(五/錢)胡黄連(炒/)炙甘草(各三/錢)神麴(炒黄色/五錢)¶
　右為細末醋打米糊丸如菉豆大每服三五十丸空¶
<pb:KR3e0078_WYG_038-40a>¶
　心淡薑湯送下¶
取蟲積方¶
　　㯽榔　牽牛(各半/斤)雷丸(一兩/半)苦練皮(一/兩)大黄(四/兩)皂¶
　　角(半/斤)三稜　蓬术(各二兩另/剉同醋煎)木香(隨意/加入)¶
　右為細末煎皂角膏子煮糊和丸如黍米大每服二¶
　錢四更時分冷茶送下小兒一錢下蟲以白粥補之¶
萬靈丸　取積追蟲¶
　　黒牽牛(一斤取頭末/十兩生用)大腹子(一斤扁者取末七兩/生用如尖者是㯽榔)¶
<pb:KR3e0078_WYG_038-40b>¶
　　蓬术(二兩/煨)京三稜(炮/)雷丸(炮/)廣木香(各五/兩煨)¶
　右為細末研勻用好紫色皂角半斤去皮弦切碎用¶
　水兩大盞浸一宿冬用浸兩宿撈去麤滓銅磁器内¶
　熬數沸白沫出為度放冷和藥必須揉搗為丸如梧¶
　桐子大每服四錢重五更時砂糖水送下温冷不妨¶
　至天明利三五行看取下是何蟲積以温白粥補之¶
　忌食生冷魚腥硬物孕婦勿服¶
㯽榔湯　治三蟲并寸白蟲¶
<pb:KR3e0078_WYG_038-41a>¶
　右用㯽榔三枚以灰火煨過麤搗篩用水三盞煎至¶
　一盞半去滓分三服空心日午近夜各一服其蟲盡¶
　下或和葱白鹽豉同煮飲之亦佳一方治寸白蟲用¶
　㯽榔二七枚剉碎以水二升半煮皮取一升半去滓¶
　内末頻服暖卧蟲出或不盡更服取瘥止宿勿食旦¶
　服之¶
麥門冬湯　治肺勞熱生蟲其形如蠶令人欬逆氣喘¶
　或謂憂膈氣膈恚膈寒膈熱膈此皆從勞氣所生名¶
<pb:KR3e0078_WYG_038-41b>¶
　曰膏肓病針灸不至¶
　　麥門冬(去心/十兩)乾薑(炮/)蜀椒(去日并合口者微/炒出汗各一兩)黄茋¶
　　(剉/)百部(焙/)白术　人參　桂(去麄皮各一/兩二錢半)逺志(去/心)¶
　　附子(炮去/皮臍)細辛(去苖/葉)炙甘草(各一/兩半)杏仁(去雙仁皮/尖焙乾麪)¶
　　(炒令黄/半兩)¶
　右為細末煉蜜和更於鐵臼内塗酥杵令匀熟丸如¶
　酸棗大含化稍稍嚥津一方有㯽榔一方無白术¶
桑根白皮酒　治肺勞熱生蟲在肺為病¶
<pb:KR3e0078_WYG_038-42a>¶
　　桑根白皮(取東引者/剉一升)呉茱茰根皮(取東引者浄/刷去土五兩)狼¶
　　牙(去連苗處淨一/錢刷去土三兩)¶
　右細剉用酒七升煮至二升去滓分作三服每日空¶
　心一服一方無狼牙¶
前胡湯　治脾勞有白蟲長一寸在脾為病令人好嘔¶
　胸中欬欬即嘔而不出¶
　　前胡(去/蘆)白术(剉/)細辛(去苗/葉)赤茯苓　枳殻(去穰/麩炒)常¶
　　山(剉/)松蘿　旋覆花(各一/兩半)龍膽(去/苗)杏仁(去雙仁皮/尖麩炒各)¶
<pb:KR3e0078_WYG_038-42b>¶
　　(一/兩)¶
　右剉碎每服半兩水二盞入竹葉十片洗浄細切同¶
　煎至一盞去滓空心服吐之即虛若腹中熱滿加芒¶
　硝半錢梔子仁一兩黄芩一兩半苦參一兩一方用¶
　枳實無枳殻¶
茱萸根浸酒方　治脾勞熱有白蟲在脾中為病令人¶
　好嘔¶
　　呉茱萸根(取東引者/一尺剉)麻子(八升/浄揀)陳皮(去白炒/二兩)¶
<pb:KR3e0078_WYG_038-43a>¶
　右先搗碎橘皮麻子如泥然後拌茱萸根用酒一斗¶
　浸一宿慢火上微煎絞去滓分作五服每空心温服¶
　蟲即下凡合藥時忌言合殺蟲藥一方以水煎服¶
雷丸丸　治心藏勞熱傷心有長蟲名曰蟲長一尺貫¶
　心為病¶
　　雷丸(灰火/炮温)橘皮(湯浸去/白焙)桃仁(去雙仁皮尖麩炒/各一兩二錢半)貫¶
　　衆(大者去/鬚半兩)白蕪荑(炒/)青箱子(炒/)乾漆(炒烟出/各一兩)狼牙¶
　　(去連苗處浄刷/去土一兩半)亂髮(如雞子大一/塊燒為灰研)¶
<pb:KR3e0078_WYG_038-43b>¶
　右為細末研勻煉蜜和更於鐵臼内塗酥杵令匀熟丸如¶
　梧桐子大每服十五丸空心用温酒送下至晚再服¶
　米飲亦得一方不用塗酥一方有殭蠶呉茱萸根皮¶
貫衆散　治腎勞熱四肢腫急有蟯蚘如菜中蟲生於¶
　腎中¶
　　貫衆(大者三/枚去鬚)乾膝(炒令煙/絶二兩)呉茱萸(水洗七徧焙/乾炒一兩半)槐¶
　　白皮(乾者/剉)白蕪荑(炒各/一兩)胡粉(炒黄色/研一兩)杏仁(去皮尖/雙仁炒)¶
　　(半/兩)¶
<pb:KR3e0078_WYG_038-44a>¶
　右為細末研勻每服二錢空心井花水調下日晚再¶
　服¶
水銀膏　治蟯蟲咬人下部癢¶
　右水銀一兩用蒸棗膏和丸如人指大綿裹臨卧内¶
　下部中一宿内藥時常留綿帶子在外一方云水銀¶
　損腸宜慎之¶
蠶蛹汁方　治蚘蟲¶
　右取繰絲蠶蛹兩合爛杵生布絞取汁空心頓飲之¶
<pb:KR3e0078_WYG_038-44b>¶
　非繰絲即須依時收取蠶蛹曝為細末用時以意斟¶
　酌多少和粥飲服之¶
錫灰丸　取寸白諸蟲¶
　　錫灰(一/兩)雞心㯽榔　貫衆(各半/兩)木香(二錢/半)輕粉¶
　　黄丹(各二/錢)¶
　右為細末酒醋煮麫糊為丸如荔枝大每服一丸米¶
　泔浸輭日末先喫飯了至黄昏不饑飽時喫肉脯一¶
　片引蟲少刻温酒嚼下至天明蟲出又喫韭菜亦治¶
<pb:KR3e0078_WYG_038-45a>¶
　寸白蟲¶
治寸白蟲令化為水¶
　　狗脊　貫衆　白蕪荑　酸石畱根(剉各/一兩)¶
　右剉碎每服半兩以漿水一大盞煎至伍分去滓四¶
　更初温服先於晚間不得喫夜飯¶
治寸白蟲為水瀉出永除方¶
　　榧子　㯽榔　蕪荑(各等/分)¶
　右為細末每服二錢温酒調服先喫燒牛肉脯後服¶
<pb:KR3e0078_WYG_038-45b>¶
　藥¶
聖功散　治寸白蟲不拘乆近神効¶
　　南木香　㯽榔(各等/分)¶
　右為細末每服二錢温酒調服先明空心先熱嚼炙¶
　猪肉之屬只嚥汁吐去滓便服藥辰已間蟲下其疾¶
　永除¶
治寸白蟲方¶
　右用榧子四十九枚去皮以月上旬平旦空心服七¶
<pb:KR3e0078_WYG_038-46a>¶
　枚七日服盡蟲消成水永瘥又云食實七枚七日滿¶
　蟲化為水一方以百枚只燃啖之食盡佳不能者但¶
　啖五十枚亦得經宿蟲消自下一方并治三尺蟲¶
又方¶
　用黒鉛灰錫灰炒四錢一服先喫猪肉脯少許一時¶
　來却用砂糖濃水半盞調灰五更服蟲盡下白粥將¶
　息一日良予宣和中每覺心中多嘈雜意謂飲作又¶
　疑是蟲漫依良方所説服翼日下蟲二條一長二尺¶
<pb:KR3e0078_WYG_038-46b>¶
　五寸頭匾闊尾尖銳每寸作一節斑斑如錦紋一條¶
　皆寸斷矣¶
治濕&KR0630;方¶
　　青黛(二/兩)黄連　黄檗　丁香(各一/兩)麝香(二/分)¶
　右為細末以車脂和如棗大内下部日一二度¶
治蟲蝕下部肛盡腸穿者¶
　右取長股蝦蟆青背者一枚雞骨一分燒為灰合和¶
　吹下部令深入累用効¶
<pb:KR3e0078_WYG_038-47a>¶
　¶
　¶
　¶
　¶
　¶
　¶
　¶
　¶
<pb:KR3e0078_WYG_038-47b>¶
　¶
　¶
　¶
　¶
　¶
　¶
　¶
　證治準繩卷三十八¶
