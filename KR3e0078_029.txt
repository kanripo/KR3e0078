# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.278363
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷二十九
<pb:KR3e0078_WYG_029-1a>¶
欽定四庫全書¶
　證治準繩卷二十九¶
　　　　　　　　　　　　明　王肯堂　撰¶
　類方¶
　　諸風門¶
　　　自汗¶
桂枝湯　治傷寒脈浮自汗惡寒(方見/傷濕)¶
术附湯　治中濕脈細自汗體重(方見/心痛)¶
<pb:KR3e0078_WYG_029-1b>¶
防己黄茋湯(見身/重)當歸六黄湯(見盜/汗)¶
黄耆建中湯　治氣血不足體常自汗¶
　　黄耆　桂(各一/錢半)白芍藥(三/錢)甘草(一/兩)¶
　每服五錢水一鍾半薑五片棗二枚煎八分去滓入¶
　稠餳一大匙再煎服舊有微溏或嘔者不用餳¶
耆附湯　治氣虚陽弱虚汗不止肢體倦怠¶
　　黄耆(去蘆/蜜炙)附子(炮去皮臍/各等分)¶
　右㕮咀每服四錢水一盞生薑十片煎八分食前温¶
<pb:KR3e0078_WYG_029-2a>¶
　服未應更加之¶
參附湯　治真陽不足上氣喘急自汗盜汗氣短頭暈¶
　　人參(一/兩)附子(炮去皮/臍半兩)¶
　右分作三服薑水煎¶
黄耆六一湯　治男婦諸虚不足肢體勞倦胸中煩悸¶
　時常焦渴唇口乾燥面色痿黄不能飲食常服平補¶
　氣血安和藏腑¶
　　黄耆(六兩去/蘆蜜炙)甘草(一兩/炙)¶
<pb:KR3e0078_WYG_029-2b>¶
　每服五錢水一盞棗一枚煎七分不拘時温服一方¶
　加白术白芍藥¶
玉屏風散(得/効)¶
　　防風　黄耆(各一/兩)白术(二/兩)¶
　每服三錢水二盞薑三片煎六分不拘時温服¶
周衛湯(東/垣)治濕勝自汗補衛氣虚弱表虚不任外寒¶
　　黄耆　麻黄根(各一/錢)生甘草　當歸稍　生黄芩¶
　　　半夏(湯洗七次/各五分)猪苓　羌活(各七/分)麥門冬(去/心)生¶
<pb:KR3e0078_WYG_029-3a>¶
　　地黄(各三/錢)五味子(七/粒)蘇木　紅花(各一/分)¶
　右㕮咀如麻豆大作一服水二盞煎至一盞去查稍¶
　熱服中風證必自汗汗多不得重發故禁麻黄而用¶
　根節也¶
羌活勝濕湯¶
　　甘草(炙三/錢)黄耆(七/分)生甘草(五/分)生黄芩　酒黄芩(各/三)¶
　　(分/)人參(三錢助氣益胃已/上藥瀉胸中熱)川芎　藁本　防風(各/三)¶
　　(分/)獨活(二/分)升麻　柴胡(各五分已上/風藥勝其濕)細辛　蔓荆¶
<pb:KR3e0078_WYG_029-3b>¶
　　子(各三/分)薄荷(一分已上/清利頭目)¶
　右作一服水二盞煎一盞半後入細辛等四味再煎¶
　至一盞熱服¶
七氣湯(見/氣)¶
理氣降痰湯¶
　　桔梗　枳殻(䴸/炒)橘紅　半夏麴(炒/)茯苓(去/皮)香附(童/便)¶
　　(浸/)貝母(各一錢/二分)桂枝　甘草(各五/分)¶
　水二鍾煎八分食逺服¶
<pb:KR3e0078_WYG_029-4a>¶
凉膈散(見發/熱)¶
建中湯　治表虚自汗¶
　　芍藥(五/錢)官桂　甘草(炙各/二錢)¶
　右作一服水二鍾生薑五片棗二枚煎至一鍾食前¶
　服本方加黄茋二錢名黄茋建中湯治虚勞自汗加¶
　當歸名當歸建中湯治婦人血虚自汗其自汗漏不¶
　止者加桂一錢熟附子半個名桂枝附子湯煎空心¶
　服¶
<pb:KR3e0078_WYG_029-4b>¶
白术散(宣/明)治虚風多汗食則汗出如洗少氣痿劣乆不¶
　治必為消渴證¶
　　牡蠣(煅三/錢)白术(一兩二/錢半)防風(二兩/半)¶
　右為末每服一錢温水調下不拘時候如惡風倍防¶
　風白术如多汗面腫倍牡蠣¶
安胃湯(東/垣)治因飲食汗出日乆心虚風邪乘入令人半¶
　身不遂見偏風痿痺之病先除其汗慓悍之氣按而¶
　收之¶
<pb:KR3e0078_WYG_029-5a>¶
　　黄連(去/鬚)五味子　烏梅肉　生甘草(各五/分)熟甘草¶
　　(三/分)升麻梢(二/分)¶
　水二盞煎一盞食逺温服忌濕麵酒五辛大料物之¶
　類¶
正元散　治下元氣虚臍腹脹滿心脇刺痛泄利嘔吐¶
　自汗陽氣甚微手足厥冷及傷寒隂證霍亂轉筋乆¶
　下冷利少氣羸困一切虚寒¶
　　紅豆(炒/)乾薑(炮/)陳皮(去白各/三錢)人參　白术　甘草¶
<pb:KR3e0078_WYG_029-5b>¶
　　(炙/)茯苓(去皮各/二兩)肉桂(去麄/皮)川烏(炮去皮/各半兩)附子(炮去/皮尖)¶
　　山藥(薑汁/浸炒)川芎　烏藥(去/木)乾葛(各一/兩)黄耆(炙一/兩半)¶
　右為細末毎服三錢水一盞薑三片棗一枚鹽少許¶
　煎七分食前温服常服助陽消隂正元氣温脾胃進¶
　飲食¶
八珍散(見虚/勞)¶
牡蠣散(三/因)治諸虚不足及新病暴虚津液不固體常自¶
　汗亦治盜汗不止¶
<pb:KR3e0078_WYG_029-6a>¶
　　黄茋　麻黄根　牡蠣(煆研各/等分)得効方有知母又¶
　　方上三味各一兩白术半兩甘草二錢半¶
　右剉散每服三錢水一盞半小麥一百粒煎八分不¶
　拘時服¶
茸硃丹(見頭/痛)黑錫丹(見諸逆/衝上)靈砂丹(見嘔/吐)朱砂丹(削/)¶
大補黄茋湯(魏/氏)¶
　　黄茋(蜜/炙)防風　山茱萸肉　當歸　白术(炒/)肉桂¶
　　　川芎　炙甘草　五味子　人參(各一/兩)白茯苓¶
<pb:KR3e0078_WYG_029-6b>¶
　　(一兩/半)熟地黄(二/兩)肉蓯蓉(酒浸/三兩)¶
　每服五錢水二鍾薑三片棗二枚煎八分不拘時温¶
　服¶
實表散(澹/寮)治感冒腠理不蜜自汗¶
　　附子(炮/)肉蓯蓉(酒/炙)細辛　五味子(各一/兩)¶
　右㕮咀以黄茋建中湯相停和合勻依本方薑棗加¶
　炒浮小麥煎不三四服安¶
黄耆湯(濟/生)治喜怒驚恐房室虚勞致隂陽偏虚或發厥¶
<pb:KR3e0078_WYG_029-7a>¶
　自汗或盜汗不止¶
　　黄耆(去蘆蜜水/炙一兩半)白茯苓(去/皮)熟地黄(酒/蒸)肉桂(不見/火)天¶
　　門冬(去/心)麻黄根　龍骨(各一/兩)五味子　小麥(炒/)防¶
　　風(去/蘆)當歸(去蘆/酒浸)甘草(炙各/半兩)¶
　右剉散每服四錢生薑五片煎不拘時候發厥自汗¶
　加熟附子發熱自汗加石斛未効或多喫麵食則安¶
撫芎湯(澹/寮)治自汗頭眩痰逆惡心¶
　　撫芎　白术(畧炒/去油)橘紅(各一/兩)甘草(炙半/兩)¶
<pb:KR3e0078_WYG_029-7b>¶
　右剉散每服四錢生薑七片煎温服¶
止自汗方¶
　　用川鬱金研細末臨卧以唾津調敷乳上¶
止汗温粉¶
　　川芎　白芷　藁本(各一/兩)米粉(三/兩)¶
　右為末每用綿包裏撲於身上¶
止汗紅粉¶
　　麻黄根　牡蠣(煆各/一兩)赤石脂　龍骨(各半/兩)¶
<pb:KR3e0078_WYG_029-8a>¶
　右為末以絹袋盛貯如撲粉用之¶
止汗粉¶
　　麻黄根　牡蠣粉　敗扇灰　𤓰蔞(已上各/三兩)白术¶
　　(二/兩)米粉(三/升)¶
　右為末和攪令勻以生絹袋盛用粉身體日三兩度¶
　忌桃李雀肉仍灸大椎五六百炷灸二七五七任心¶
　灸亦得汗即漸止¶
加腦子收陽粉　治一切虚汗盜汗自汗及漏風等證¶
<pb:KR3e0078_WYG_029-8b>¶
　汗泄不禁服諸藥不能止者¶
　　麻黄根　藁本　白芷　牡蠣(煆/)龍骨(已上各/半兩)米¶
　　粉(二/兩)腦子(半/錢)¶
　右為細末研勻以紗帛包裹於汗處撲敷之汗止為¶
　度¶
黄耆湯¶
　　綿黄耆　陳皮(去白各一/兩五錢)¶
　右為細末每服三錢用大麻仁一合爛研以水投取¶
<pb:KR3e0078_WYG_029-9a>¶
　漿一盞濾去滓於銀石器内煎候有乳起即入白蜜¶
　一大匙再煎令沸調藥末空心服治髙年老人大便¶
　秘澀甚者兩服愈¶
三抝湯(見咳/嗽)¶
　　　盜汗¶
當歸六黄湯¶
　　當歸　生地黄　熟地黄　黄蘖　黄芩　黄連¶
　　(各二/錢)黄茋(二/錢)¶
<pb:KR3e0078_WYG_029-9b>¶
　右作一服水二鍾煎至一鍾臨卧服¶
正氣湯¶
　　黄蘖(炒一/錢)知母(炒一/錢半)甘草(炙五/分)¶
　右為粗末作一服水二盞煎一盞卧時服¶
防風散¶
　　防風(五/分)川芎(二錢/半)人參(一錢二/分半)¶
　右為細末每服二錢臨卧米飲調下¶
白术散¶
<pb:KR3e0078_WYG_029-10a>¶
　　白术(不拘多少剉作/小塊或稍大)浮麥(一/升)¶
　右用水煮乾如术尚硬又加水一二升煮軟取出去¶
　麥不用切作片焙乾研為細末每服二三錢不拘時¶
　另用浮麥煎湯調服¶
麥煎散　治榮衛不調夜多盜汗四肢煩疼飲食進退¶
　面黄肌瘦並皆治之¶
　　柴胡(去/苗)秦艽(各二/兩)鼈甲(二兩醋煮三五十沸/去裙襴再用醋炙黄)乾漆¶
　　(炒烟/盡)人參　茯苓　乾葛　川烏(炮去/皮尖)元參(各一/兩)¶
<pb:KR3e0078_WYG_029-10b>¶
　右為細末每服二錢先用小麥三七粒煎湯一盞去¶
　麥入藥再煎三五沸食後服¶
大建中湯　治虚熱盜汗百節酸疼腰痛肢體倦怠日¶
　漸羸弱口苦舌澀心怔短氣¶
　　綿黄茋(炙/)逺志(燈心煮/去心)當歸(酒/洗)澤瀉(各二/錢)白芍藥¶
　　　龍骨(煆/)人參(各一/錢半)炙甘草(一/錢)¶
　右作一服水二鍾薑五片煎一鍾食前服氣弱加炮¶
　附子二錢腰痛筋急加官桂去皮一錢¶
<pb:KR3e0078_WYG_029-11a>¶
四白散　治男婦血虚發熱夜多盜汗羸瘦脚痛不能¶
　行¶
　　白术　白扁豆　藿香　益智　厚朴　黄茋¶
　　陳皮(各一/兩)白茯苓　人參　半夏　烏藥　白豆¶
　　蔲　甘草(各半/兩)芍藥(一兩/半)檀香　沉香(各二/錢半)¶
　右剉碎每服三錢水二盞生薑三片棗一枚煎至一¶
　盞去滓食前温服¶
又方　治盜汗夜卧牀蓆衣被盡濕¶
<pb:KR3e0078_WYG_029-11b>¶
　　麻黄根　牡蠣(煆為粉/各三兩)黄茋　人參(各二/兩)龍骨(打/碎)¶
　　枸杞子(用白皮/各四兩)大棗(七枚/擘破)¶
　右切以水六升煮取二升五合去滓分温六服如人¶
　行八九里乆中任食一日令盡忌蒜熱麵等物¶
青蒿散　治虚勞盜汗骨蒸咳嗽胸滿皮毛乾枯四肢¶
　懈惰骨節疼痛心腹驚悸咽燥唇焦頰赤煩躁涕唾¶
　腥臭困倦少力肌體潮熱飲食减少日漸瘦弱¶
　　天仙藤　鼈甲(醋/炙)香附子(炒去/毛)桔梗(去/蘆)柴胡(去/苗)秦¶
<pb:KR3e0078_WYG_029-12a>¶
　　艽　青蒿(各一/兩)烏藥(半/兩)炙甘草(一兩/半)川芎(二兩/半)¶
　右剉散每服薑三片煎不拘時温服小兒骨蒸勞熱¶
　肌瘦减食者每一錢水盞半小麥三十粒煎服¶
補中益氣湯　治内傷氣虚自汗(方見内/傷勞倦)如脈洪大心¶
　火炎上者加五味子麥門冬黄連(各一/錢)如左關脈浮¶
　弦自汗挾風邪也加桂枝(五/分)白&KR0410;藥(一/錢)如一切虚損¶
　之證自汗不休者加麻黄根浮小麥陽虚甚者加附¶
　子但升麻柴胡俱用蜜水炒尺脈虚大者加炒黄蘖¶
<pb:KR3e0078_WYG_029-12b>¶
　知母熟地黄¶
白术湯¶
　　白术(四兩分作四處一兩同黄茋炒一兩同石斛/炒一兩同牡蠣炒一兩同䴸皮炒各味以炒)¶
　　(黄色為度去/餘藥不用)¶
　右用白术研末每服三錢粟米煎湯送下盡四兩為¶
　効¶
茯苓湯　治虚汗盜汗¶
　右用白茯苓為末每服二錢煎烏梅陳艾湯調下¶
<pb:KR3e0078_WYG_029-13a>¶
栢子仁丸(本/事)戢陽氣止盜汗進飲食退經絡熱¶
　　栢子仁　半夏麴(各二/兩)牡蠣(甘鍋子内火煆用/醋焠七次焙乾)人¶
　　參　麻黄根(慢火炙/拭去汗)白术　五味子(各一/兩)淨麩(炒/半)¶
　　(兩/)¶
　右為末棗肉丸桐子大空心米飲下三五十丸日二¶
　服得效减一服得愈即住作散亦可¶
椒目散　治盜汗日乆不止¶
　　椒目　麻黄根(等/分)¶
<pb:KR3e0078_WYG_029-13b>¶
　為細末每服一錢無灰熱酒食後調服¶
治盜汗外腎濕¶
　　人參　苦參　龍膽草　麻黄根(各三/錢)¶
　末之煉蜜丸桐子大每服三十丸燒䴸湯下¶
當歸龍薈丸(見脇/痛)牡蠣散(見自/汗)¶
　　　不得卧¶
酸棗湯(仲/景)治虚勞虚煩不得眠¶
　　酸棗仁(二/升)甘草(一/兩)知母　茯苓　芎藭(各二兩半/深師有生)¶
<pb:KR3e0078_WYG_029-14a>¶
　　(薑二/兩)¶
　右五味以水八升煮酸棗仁得六升内諸藥煮取三¶
　升分温三服¶
鼈甲丸(本/事)治膽虚不得眠四肢無力¶
　　鼈甲　酸棗仁　羌活　牛膝　黄茋　人參¶
　　五味子(各等/分)¶
　右為細末煉蜜杵為丸如桐子大每服三四十丸温¶
　酒送下¶
<pb:KR3e0078_WYG_029-14b>¶
温膽湯(見/驚)六一散(見傷/暑)六君子湯(見虚/勞)青靈丹(缺/)益榮¶
湯(見/悸)導痰湯(見痰/飲)真珠母丸　獨活湯(俱見/驚)¶
羌活勝濕湯　治卧而多驚邪在少陽厥隂也(方見/腰痛)¶
　　　怠惰嗜卧¶
平胃散(見中/食)六君子湯(見虚/勞)¶
人參補氣湯　治四肢懶倦¶
　　黄茋(壹錢/半)人參　防風　升麻　黄蘖　知母(各/七)¶
　　(分/)白芍藥　生地黄(各五/分)熟地黄(六/分)生甘草(一/分)炙¶
<pb:KR3e0078_WYG_029-15a>¶
　　甘草(三/分)五味子(二十/粒)肉桂(二/分)¶
　右為粗末水二盞煎至一盞去滓空心熱服¶
升陽益胃湯　治脾胃虚乏怠惰嗜卧四肢不收時值¶
　秋燥令行濕熱少退體重節痛口苦舌乾飲食無味¶
　大便不調小便頻數不嗜食食不消兼見肺病灑淅¶
　惡寒慘慘不樂面色惡而不和乃陽氣不伸故也(方/見)¶
　(惡寒/門)¶
　　　身重¶
<pb:KR3e0078_WYG_029-15b>¶
補中益氣湯(見勞/倦)五苓散(見消/痺)小柴胡湯(見往來/寒熱)黄茋¶
芍藥湯(見鼻/衂)¶
防己黄耆湯(仲/景)治身重汗出惡風¶
　　防己(一/兩)黄耆(一兩二/錢半)白术(七錢/半)甘草(炙半/兩)¶
　右剉每服五錢匕生薑四片棗一枚水一盞半煎至¶
　八分去滓温服良乆再服腹痛加芍藥¶
甘薑苓术湯(仲/景)¶
　　甘草　白术(各二/兩)乾薑　茯苓(各四/兩)¶
<pb:KR3e0078_WYG_029-16a>¶
　水五升煮取三升分温二服腰中自温¶
參术湯(東/垣)¶
　　黄耆(二/錢)人參　陳皮　青皮(各五/分)升麻　柴胡¶
　　酒黄藥(各三/分)神麴(七/分)當歸(二/分)蒼术(一/錢)甘草(炙四/分)¶
　水二盞煎至一盞帶熱服食前¶
　　　不能食¶
平胃散(見中/食)黄茋建中湯(見自/汗)四君子湯　六君子湯¶
(俱見/虚勞)二陳湯(見痰/飲)人參半夏丸(見咳/嗽)¶
<pb:KR3e0078_WYG_029-16b>¶
和中丸(東/垣)開胃進食¶
　　乾薑(一/錢)甘草(炙/)陳皮(各一/錢)木瓜(一/枚)人參　白术(各/三)¶
　　(錢/)¶
　右為末蒸餅為丸食前白湯下三五十丸¶
又和中丸　治乆病厭厭不能食而藏府或秘或結或¶
　溏此皆胃虚之所致也常服和中理氣消痰去濕厚¶
　腸胃進飲食¶
　　白术(二兩/四錢)厚朴(薑製/二兩)陳皮(去白一/兩六錢)半夏(湯泡/一兩)㯽榔¶
<pb:KR3e0078_WYG_029-17a>¶
　　(五/錢)枳實(五/錢)甘草(炙四/錢)木香(二/錢)¶
　右八味為末生薑自然汁浸蒸餅和丸如梧子大每¶
　服三十丸温水送下食逺服¶
七珍散(本/事)開胃養氣温脾進食　續易簡十珍散即此¶
　加扁豆砂仁桔梗五味子¶
　　人參　白术　黄茋(蜜/炙)山藥　白茯苓　粟米(微/炒)¶
　　甘草(各等/分)¶
　右為細末每服三錢薑棗煎服如故不思飲食加扁¶
<pb:KR3e0078_WYG_029-17b>¶
　豆一兩名八珍散¶
六神湯(海/藏)治傷寒虚羸不思飲食¶
　　人參　白术　黄茋(各一/兩)枳殻　白茯苓(各半/兩)甘¶
　　草(二/錢)¶
　右為末毎服五錢薑棗同粳米合許煎食前服¶
錢氏異功散　治脾胃虚弱難任飲食¶
　　人參　白茯苓　白术　甘草　橘紅　木香(各/等)¶
　　(分/)¶
<pb:KR3e0078_WYG_029-18a>¶
　右薑棗水煎服¶
寛中進食丸　滋形氣喜飲食¶
　　草豆蔲仁(五/錢)半夏麴(七/錢)大麥芽麫(炒一/兩)神麴(炒半/兩)¶
　　砂仁　甘草(炙各一/錢半)陳皮(三/錢)木香(五/分)白术　白茯¶
　　苓(各三/錢)乾薑　猪苓(去黒/皮)澤瀉　人參　青皮(各/一)¶
　　(兩/)枳實(四錢/炒)¶
　右為末湯浸蒸餅為丸每服三五十丸白湯下(按此/方輕)¶
　(重懸絶理不可曉疑有舛/誤以重改古本姑仍之)¶
<pb:KR3e0078_WYG_029-18b>¶
木香枳术丸　木香乾薑枳术丸(俱見/傷食)¶
二神丸(本/事)治脾胃虚弱全不進食及泄瀉不止¶
　　破故紙(炒四/兩)肉荳蔲(生二/兩)¶
　右為末用肥棗四十九生薑四兩切片同煮爛去薑¶
　取棗剥去皮核肉研為膏入藥末和杵丸如梧子大¶
　每服三四十丸鹽湯下¶
八味丸(見虚/勞)¶
啟脾丸(楊/氏)治脾胃不和氣不升降中滿痞塞心腹膨脹¶
<pb:KR3e0078_WYG_029-19a>¶
　腸鳴泄瀉不思飲食¶
　　人參　白术　青皮(湯洗/去瓤)陳皮(湯洗/去白)神麴(炒/)麥蘖¶
　　(炒/)縮砂仁　乾薑(炮/)厚朴(去麄皮剉生薑/汁製各一兩)甘草(炙/一)¶
　　(兩/)¶
　右為細末煉蜜丸如彈子大毎服一丸食前細嚼用¶
　米飲送下¶
煮朴丸即厚朴煎丸(百/)温中下氣理脾進食常云補腎¶
　不如補脾胃壯則飲食進而精血自盛矣¶
<pb:KR3e0078_WYG_029-19b>¶
　　紫油厚朴(一斤/剉)生薑(一斤不去/皮切片)¶
　二味用水五升同煮乾去薑以厚朴焙乾¶
　　舶上茴香　乾薑(各四/兩)附子(炮二/兩)甘草(二兩剉/半寸長)¶
　同乾薑二味再用水五升同前厚朴煮水盡去甘草¶
　只用薑朴二味焙乾¶
　右為細末生薑煮棗肉為丸梧子大每服五十丸米¶
　飲下¶
理中丸(見/痞)¶
<pb:KR3e0078_WYG_029-20a>¶
鹿茸橘皮煎丸(和/劑)治脾胃俱虚不進飲食肌體瘦悴四¶
　肢乏力常服壯脾胃益腎¶
　　荆三稜(煨/)當歸　萆薢　厚朴(薑/製)肉桂　肉蓯蓉¶
　　(酒浸/焙)附子(炮/)巴㦸(去/心)陽起石(酒浸研/如粉)石斛(去/根)牛膝¶
　　(去蘆/酒浸)鹿茸(茄子者燎去毛/劈開酒浸炙)兔絲子(酒/浸)呉茱萸(淘去/浮者)¶
　　(焙/)杜仲(薑汁炒/去絲)乾薑(炮各/三兩)甘草(炙一/兩)橘皮(去白十/五兩另)¶
　　(為/末)¶
　右為細末用酒五升於銀石器内將橘皮煎熬如餳¶
<pb:KR3e0078_WYG_029-20b>¶
　却入諸藥末在内攪和搗五百杵丸如梧子大每服¶
　三十丸空心温酒鹽湯任下¶
丁香煮散　治翻胃嘔逆¶
　　丁香　石蓮肉(各十/四枚)北棗(七枚/切碎)生薑(七/片)黄秫米(七/合)¶
　　(洗/)¶
　水一椀半煮稀粥去藥啜粥¶
失笑丸(見/痞)¶
附方¶
<pb:KR3e0078_WYG_029-21a>¶
參术調中湯　治内傷自利劑腹痛肢體倦不喜食食¶
　即嘔嗜卧懶言足胻冷頭目昏¶
　　人參　黄耆(各五/錢)當歸身　厚朴(薑/製)益智仁　草¶
　　豆蔲　木香　白术　甘草(炙/)神麴(炒/)麥蘖麫¶
　　橘皮(各三/錢)¶
　右十二味剉如麻豆大每服一兩水二&KR0678;薑三片煎¶
　至一&KR0678;去滓温服食前¶
育氣湯　通流百脈調暢脾元補中脘益氣海袪隂寒¶
<pb:KR3e0078_WYG_029-21b>¶
　止腹痛進飲食大益臟虚疼痛¶
　　木香　丁香　藿香　人參　白术　白茯苓¶
　　縮砂　白荳蔲　蓽澄茄　炙甘草(各半/兩)乾山藥¶
　　(一/兩)陳橘皮(去/白)青皮(去白各/三錢半)加白檀香(半/兩)¶
　右為末每服一錢至二錢用木𤓰湯調下空心食前¶
　鹽湯亦得¶
凝神散　收歛胃氣清涼肌表¶
　　人參　白术　茯苓　山藥(各一/錢半)白扁豆　知母¶
<pb:KR3e0078_WYG_029-22a>¶
　　　生地黄　粳米　甘草(各一/錢)淡竹葉　地骨皮¶
　　　麥門冬(各五/分)¶
　右作一服水二鍾薑三片紅棗一枚煎至一鍾食逺¶
　服¶
加減思食丸　治脾胃俱虚水穀不化胸膈痞悶腹脇¶
　時脹連年累月食減嗜卧口苦無味虚羸少氣又治¶
　胸中有寒飲食不下反胃惡心霍亂嘔吐及病後心¶
　虚不勝穀氣或因病氣衰食不復常並宜服之¶
<pb:KR3e0078_WYG_029-22b>¶
　　神麴(炒/黄)麥蘖(炒黄各/二兩)烏梅(四/兩)乾木瓜(切半/兩)白茯苓¶
　　(去/皮)揀甘草(細剉炒各/二錢半)¶
　右為細末煉蜜為丸如櫻桃大每服一丸不拘時細¶
　嚼白湯送下如渴時噙化一丸生津液進飲食一方¶
　無木瓜茯苓有人參乾薑各三錢¶
和胃丸　治脾胃虚冷食即嘔逆水穀不化或時泄利¶
　　厚朴(去麄皮生薑/汁炙透四兩)乾薑(炮/)當歸(切焙各/一兩半)㯽榔(剉/)桔¶
　　梗(焙/)人參(各半/兩)半夏(湯洗七/次去滑)陳皮(湯洗去/白焙)白术(各/二)¶
<pb:KR3e0078_WYG_029-23a>¶
　　(兩/)甘草(炙半/兩)訶梨勒皮(七錢/半)¶
　右為細末酒煮糊丸如桐子大每服十五丸漸加至¶
　二十丸温生薑棗湯下米飲亦得不拘時¶
生胃丹¶
　　大南星(四兩用黄土半斤將生薑汁拌黄土成麴/劑包裹慢火煨香透去土不用將南星切)¶
　　(細焙乾同/後藥研)丁香(不見/火)木香(不見/火)厚朴(去皮薑/製炒)神麴¶
　　(炒/)麥蘖(炒/)縮砂仁　白豆蔲仁　青皮(去白各/一兩)半¶
　　夏(二/兩)人參　沉香(不見/火)甘草(炙各/半兩)粟米(一升用生/薑二斤和)¶
<pb:KR3e0078_WYG_029-23b>¶
　　(皮搗自然/汁浸蒸焙)¶
　右為細末法丸如菉豆大每服七十丸不拘時淡薑¶
　湯下¶
養胃進食丸　治脾胃虚弱心腹脹滿面色痿黄肌肉¶
　消瘦怠惰嗜卧全不思食常服滋養脾胃進美飲食¶
　消痰逐飲辟風寒濕冷邪氣¶
　　蒼术(五兩泔/浸去皮)神麯(二兩/半炒)白茯苓(去皮/二兩)厚朴(薑製/二兩)大¶
　　麥蘖(炒/)陳皮(去白各/一兩半)白术(二/兩)人參　甘草(炙各/一兩)¶
<pb:KR3e0078_WYG_029-24a>¶
　右九味為末水麵糊丸如桐子大每服三十丸至五¶
　十丸食前温薑湯送下粥飲亦得¶
資生丸　健脾開胃消食止瀉調和藏府滋養榮衛余¶
　初識繆仲淳時見袖中出彈丸咀嚼問之曰此得之袐¶
　傳飢者服之即飽飽者食之即飢因疏其方余大善¶
　之而頗不信其消食之功已於醉飽後頓服二丸徑¶
　投枕卧夙興了無停滯始信此方之神也先恭簡年¶
　髙脾弱食少痰多餘齡葆攝全賴此方因特附若于¶
<pb:KR3e0078_WYG_029-24b>¶
　此與世共之¶
　　白术(米泔水浸用山黄土拌蒸九次/晒九次去土切片焙乾三兩)人參(去蘆人/乳浸透)¶
　　(飯鍋上蒸/熟三兩)白茯苓(去麄皮水飛去筋膜人乳拌/飯鍋上蒸晒乾一兩五錢)橘¶
　　紅　山查肉(蒸/)神麯(炒各/二兩)川黄連(薑汁/炒)白豆蔲仁¶
　　(微/炒)澤瀉(去毛炒各/三錢半)桔梗(米泔/浸炒)真藿香(洗/)甘草(蜜炙/去皮)¶
　　(各五/錢)白扁豆(炒去/殻)蓮肉(去心各/一兩)薏苡仁(淘淨炒/三兩)乾¶
　　山藥(炒/)麥芽麫(炒/)芡實(淨肉炒各/一兩五錢)¶
　末之煉蜜丸每丸二錢重每服一丸醉飽後二丸細¶
<pb:KR3e0078_WYG_029-25a>¶
　嚼淡薑湯下¶
健脾丸　治一應脾胃不和飲食勞倦¶
　　白术(白者二/兩半炒)木香(另/研)黄連(酒/炒)甘草(各七/錢半)白茯苓(去/皮)¶
　　(二/兩)人參(一兩/五錢)神麯(炒/)陳皮　砂仁　麥芽(炒取/麫)山¶
　　查(取/肉)山藥　肉豆蔲(麫裹煨熟紙包搥/去油已上各一兩)¶
　右為細末蒸餅為丸如菉豆大每服五十丸空心下¶
　午各一次陳米湯下¶
冲和丸　養心扶脾疎肝開胃¶
<pb:KR3e0078_WYG_029-25b>¶
　　人參　石斛　白豆蔲仁　廣陳皮(各一/兩)山查肉¶
　　(二/兩)¶
　右各取淨末和匀碗盛碟葢飯上蒸過候冷方開此¶
　調胃補心接丹田之氣也¶
　　逺志(甘草湯泡/去心一兩)香附(童便浸半日/洗淨醋炒)山梔仁(炒焦各/二兩)¶
　右各取淨末如上法蒸過勿令洩氣此透暢心胞逹¶
　膈間之滯氣也¶
　　海石　蒼术(米泔水浸去皮/炒黄各二兩)¶
<pb:KR3e0078_WYG_029-26a>¶
　如上法蒸此消痰飲通内外之用也¶
　　川芎(二/兩)北柴胡　青黛(各一/兩)¶
　如上法蒸此踈肝鬱伐肝邪者也　夫心為脾母補¶
　母則子旺肝為脾賊平賊則脾安安穀則昌用穀蘖¶
　取粉打糊為丸如梧子大晒乾用益元散五錢飛過¶
　辰砂五錢為衣食後少頃白湯下五十丸胃開氣順¶
　少覺舒泰則减數服之可與補中益氣湯六君子湯¶
　相兼服¶
<pb:KR3e0078_WYG_029-26b>¶
　　　瘖¶
訶子湯(河/間)治失音不能言語¶
　　訶子(四個半/生半炮)桔梗(一兩半/生半炙)甘草(二寸半/炙半生)¶
　右為細末每服二錢童便一盞水一盞煎五七沸温¶
　服甚者不過三服愈(桔梗通利肺氣訶子泄/肺導氣童便降火甚速)¶
又方¶
　　桔梗(三/兩)大訶子(四/個)甘草(二兩製/度上同)¶
　每服一錢匕入沙糖一小塊不用童便獨用水五盞¶
<pb:KR3e0078_WYG_029-27a>¶
　煎至三盞時時細呷一日服盡其効甚速¶
發聲散(海/藏)治咽喉語聲不出¶
　　栝蔞皮(剉/)白殭蠶(去/頭)甘草(各等分/各炒黄)¶
　右為細末每服三錢温酒或薑自然汁調下用五分¶
　綿裹噙化嚥津亦得日兩三服¶
玉粉丸(寳/鑑)治冬月寒痰結咽喉不利語聲不出¶
　　半夏(洗五/錢)草烏(一錢/炒)桂(一/字)¶
　右為末生薑汁浸蒸餅為丸如芡實大每服一丸至¶
<pb:KR3e0078_WYG_029-27b>¶
　夜含化¶
蛤蚧丸(丹/溪)治肺間邪氣胸中積血作痛失音并治久欬¶
　失音¶
　　蛤蚧(一對去嘴足温水浸去膜/刮了血脈用好米醋炙)訶子(煨去/核)阿膠(炒/)¶
　　生地黄　麥門冬(去/心)北細辛(去/苗)甘草(炙各/半兩)¶
　右為末煉蜜丸如棗大每服一丸食後含化¶
治暴嗽音語不出方(千/金)¶
　　杏仁(研去/皮)薑汁　沙糖　白蜜(各一/升)五味子　紫¶
<pb:KR3e0078_WYG_029-28a>¶
　　苑(各三/兩)通草　貝母(各四/兩)桑白皮(五/兩)¶
　右以水九升煮五味子紫苑通草貝母桑白皮取三¶
　升去滓入杏仁泥薑汁白蜜和勻微火煎取四升初¶
　服四合日再夜一後稍加¶
通聲膏方¶
　　五味子　欵冬花　通草(各三/兩)人參　細辛　桂¶
　　心　青竹皮　菖蒲(各二/兩)杏仁泥(一/升)白蜜(二/斤)棗膏¶
　　　薑汁(各一/升)酥(五/升)¶
<pb:KR3e0078_WYG_029-28b>¶
　右以水五升微火煎三上三下去查納薑汁棗膏酥¶
　蜜煎令調和酒服如棗二大丸¶
七珍散　治産後不語¶
　　人參　石菖蒲　生地黄　川芎(各一/兩)細辛　防¶
　　風　辰砂(另研各/半兩)¶
　右為細末每服一錢薄荷湯下¶
地黄飲子(見中/風)加味逍遥散(見癘/風)加味歸脾湯(見健/忘)八¶
珍湯(見虚/勞)秦艽升麻湯(見中/風)柴胡清肝湯(見耳/衂)小柴胡¶
<pb:KR3e0078_WYG_029-29a>¶
湯(見往來/寒熱)六君子湯　四君子湯(俱見/虚勞)佛手散即芎歸¶
散(見/喘)¶
　　　消癉¶
腎氣丸即八味丸(見虚/勞)¶
五苓散(金/匱)治小便不利而渴¶
　　猪苓(去皮七/錢半)澤瀉(一兩二/錢七分)茯苓(七錢/半)桂(去皮/半兩)白术¶
　　(七錢/半)¶
　右五味為末以白飲和服方寸匕日三服多飲暖水¶
<pb:KR3e0078_WYG_029-29b>¶
　汗出愈¶
猪苓湯(金/匱)治發熱渴欲飲水小便不利¶
　　猪苓(去/皮)茯苓　阿膠　滑石　澤瀉(各一/兩)¶
　右五味以水四升先煮四味取二升去滓内膠煬消¶
　温服七合日三服¶
白虎加人參湯(見傷/暑)¶
文蛤散(金/匱)治渴欲飲水不止¶
　　用文蛤(四/兩)¶
<pb:KR3e0078_WYG_029-30a>¶
　杵為散以沸湯五合和服方寸匕¶
人參石膏湯(保/命)治膈消上焦煩渴不欲多食¶
　　人參(五/錢)石膏(一/兩)知母(七/錢)甘草(四/錢)¶
　每服五錢水煎食後温服¶
加減地骨皮散(錢/氏)治上消¶
　　知母　柴胡　甘草(炙/)半夏　地骨皮　赤茯苓¶
　　　白芍藥　黄耆　石膏　黄芩　桔梗(各等/分)¶
　右為細末每服三錢薑五片水煎食逺温服¶
<pb:KR3e0078_WYG_029-30b>¶
竹葉石膏湯(仲/景)¶
　　石膏(一/斤)竹葉(二/把)半夏(半斤/湯洗)粳米(半/升)麥門冬(去心/一升)人¶
　　參(三/兩)甘草(二兩/炙)¶
　右七味以水一斗煮取六升去滓内粳米煮米熟湯¶
　成去米温服一升日三服¶
竹葉黄茋湯　治氣血虚胃火盛而作渴¶
　　淡竹葉　生地黄(各二/錢)黄茋　麥門冬　當歸¶
　　川芎　黄芩(炒/)甘草　芍藥　人參　半夏　石¶
<pb:KR3e0078_WYG_029-31a>¶
　　膏(煆各/一錢)¶
　右水煎服¶
宣明黄茋湯　治心移寒於肺為肺消飲少溲多當補¶
　肺平心¶
　　黄茋(三/兩)五味子　人參　麥門冬　天門冬(剉各/二兩)¶
　　枸杞子　熟地黄(各一/兩半)¶
　右為末每服五錢水二盞煎至一盞去滓温服無時¶
錢氏白术散　治虚熱而渴¶
<pb:KR3e0078_WYG_029-31b>¶
　　人參　白术　白茯苓　藿香(去/土)木香　甘草(各/一)¶
　　(兩/)乾葛(二/兩)¶
　右為末每服三錢煎温服如飲水多多與服之(海藏/云四)¶
　(君子加减法治濕/勝氣脱泄利太過)¶
宣明麥門冬飲子　治心移熱於肺傳為膈消胸心煩¶
　精神短少¶
　　人參　茯神　麥門冬　五味子　生地黄　炙¶
　　甘草　知母　葛根　括蔞根(各等/分)¶
<pb:KR3e0078_WYG_029-32a>¶
　右㕮咀每服五錢加竹葉十四片煎至七分温服無¶
　時¶
易老門冬飲子　治老弱虚人大渴¶
　　人參　枸杞子　白茯苓　甘草(各七/錢半)麥門冬(去/心)¶
　　五味子(去心各/半兩)¶
　右薑水煎服¶
白虎湯　涼膈散(並見/發熱)小柴胡湯(見往來/寒熱)四君子理中¶
湯(見虚勞/霍亂)¶
<pb:KR3e0078_WYG_029-32b>¶
加減三黄丸(子/和)治丹石毒及熱渴以意測度須大實者¶
　方用¶
　　黄芩(春四兩冬夏秋/六兩    三兩)大黄(春三兩/秋二兩)　(夏一兩/冬四兩)黄連¶
　　(春四兩/秋七兩)　(夏七兩/冬二兩)¶
　右為末煉蜜丸如梧子大每服十丸服一月病愈¶
止渴潤燥湯　治消渴大便乾燥喜温飲隂頭短縮舌¶
　上白燥脣裂口乾眼澀難開及於黑處如見浮雲¶
　　升麻(一錢/半)柴胡(七/分)甘草梢(五/分)杏仁(六個/研)桃仁(研/)麻¶
<pb:KR3e0078_WYG_029-33a>¶
　　仁(研/)當歸身　防風根　荆芥穗　黄蘖(酒/浸)石膏¶
　　(各一/錢)熟地黄(二/錢)小椒　細辛(各一/分)紅花(少/許)¶
　右水煎去滓食後熱服¶
調胃承氣湯(見發/熱)大承氣湯(見大便/不通)半夏瀉心湯(見/痞)¶
猪肚丸(三/因)治强中消渴¶
　　黄連　粟米　括蔞根　茯神(各四/兩)知母　麥門¶
　　冬(去心各/二兩)¶
　右為細末將大猪肚一個洗淨入藥末於内以麻線¶
<pb:KR3e0078_WYG_029-33b>¶
　縫合口置甑中炊極爛取出藥别研以猪肚為膏再¶
　入煉蜜搜和前藥杵匀丸如梧子大每服五十丸參¶
　湯下又方加人參熟地黄乾葛又方除知母粟米用¶
　小麥¶
酒煮黄連丸(見傷/暑)黄耆飲即黄茋六一湯(見自/汗)𤣥兔丹¶
(見小/便數)靈砂丹(見嘔/吐)¶
化水丹(潔/古)治手足少隂渴飲不止或心痛者(本事治飲/冷水多)¶
　　川烏(臍大者四/枚炮去皮)甘草(炙一/兩)牡蠣(生三/兩)蛤粉(用厚者/炮六兩)¶
<pb:KR3e0078_WYG_029-34a>¶
　右為細末醋浸蒸餅為丸每服十五丸新汲水下心¶
　痛者醋湯下立愈飲水一石者一服愈海藏云此藥¶
　能化停水¶
神仙減水法名斬龍劊子手　治三焦虚熱三消渴疾¶
　日夜飲水無度此藥主之¶
　　人參　天花粉　知母　宣黄連　苦參　麥門¶
　　冬　浮萍　白扁豆　黄茋(各一/兩)黄丹(少/許)¶
　右為細末每服一錢新汲水調下¶
<pb:KR3e0078_WYG_029-34b>¶
生津甘露飲子　治消渴膈消大渴飲水無度上下齒¶
　皆麻舌根强硬腫痛食不下腹時脹滿疼痛渾身色¶
　黄目白睛黄甚則四肢痿弱無力面塵脱色脇下急¶
　痛善嚏善怒健忘臋肉腰背疼寒兩丸冷甚¶
　　石膏(二錢半一方/用一兩二錢)桔梗(三/錢)人參　甘草(炙/)升麻¶
　　薑黄(一作/一錢)山梔仁(一作/一錢)知母(酒洗各/二錢)白豆蔲　白¶
　　芷　連翹　甘草(生/)蓽澄茄(各一/錢)黄連　木香¶
　　柴胡(各三/分)藿香(二/分)白葵花　麥門冬　當歸身¶
<pb:KR3e0078_WYG_029-35a>¶
　　蘭香(各五/分)黄蘖(酒/炒)杏仁(去皮各/一錢半)全蝎(一枚/去毒)¶
　右為末湯洗蒸餅和匀成劑揑作餅子晒乾杵碎如¶
　黄米大每服二錢抄在掌内以舌舐之隨津嚥下或¶
　白湯少許送亦得　此治制之緩也不惟不成中滿¶
　亦不傳瘡瘍下消矣¶
火府丹(見/淋)¶
和血益氣湯　治口舌乾小便數舌上赤脈生津液除¶
　乾燥長肌肉¶
<pb:KR3e0078_WYG_029-35b>¶
　　生地黄(酒/浸)黄蘖(酒/浸)升麻(各二/錢)防己(酒/浸)知母(酒/浸)羌活¶
　　(各一/錢)石膏(一錢/半)黄連(酒浸一/錢六分)杏仁(去皮尖炒/十二枚)當歸¶
　　(酒浸/八分)紅花(三/分)桃仁(去皮尖炒/十二枚)麻黄　柴胡(各六/分)甘¶
　　草(生五分/炙六分)¶
　水三鍾煎至一鍾半分二服無時¶
黄連膏　治證同前¶
　　黄連(一升碾/為末)牛乳汁　白蓮藕汁　生地黄汁(各/一)¶
　　(斤/)¶
<pb:KR3e0078_WYG_029-36a>¶
　右將汁熬膏搓黄連末為丸如小豆大毎服二十丸¶
　少呷湯下日進十服¶
生地黄膏　治證同前¶
　　生地黄(碗大/一握)冬蜜(一/碗)人參(半/兩)白茯苓(去皮/一兩)¶
　右先將地黄洗搗爛以新汲水調開同蜜煎至一半¶
　入參苓末拌和以磁器宻收匙挑服¶
蓮茗飲(闕/)¶
烏金散(三/因)治熱中多因外傷燥熱内用意傷脾飲啖肥¶
<pb:KR3e0078_WYG_029-36b>¶
　膩熱積胸中致多食數溲小便過於所飲亦有不渴¶
　而飲食自消為小便者¶
　　黄丹(炒/)細墨(燒各/一兩)¶
　右為末研匀每服三錢食後先用水漱口待心中熱¶
　渴欲水便以冷水調下¶
順利散(潔/古)治中熱在胃而能食小便赤黄微利至不欲¶
　食為効不可多利¶
　　厚朴　枳實(各一/兩)大黄(煨四/兩)¶
<pb:KR3e0078_WYG_029-37a>¶
　每服五錢水煎食逺服¶
參蒲丸　治食㑊胃中結熱消穀善食不生肌肉¶
　　人參　赤茯苓　菖蒲　逺志　地骨皮　牛膝¶
　　(酒浸各/一兩)¶
　右為末煉蜜丸每服二十丸米飲下¶
加味錢氏白术散　治消中消穀善饑¶
　　人參(去/蘆)白茯苓(去/皮)白术(各二/錢)枳殻(去瓤/䴸炒)柴胡　藿¶
　　香　乾薑　北五味子　木香　甘草(炙各/一錢)¶
<pb:KR3e0078_WYG_029-37b>¶
　水煎食逺服¶
清涼飲子　治消中能食而瘦口舌乾自汗大便結小¶
　便數¶
　　羌活梢　柴胡梢　黄茋梢　甘草梢(生/)黄芩(酒/製)¶
　　知母(酒/製)甘草(炙已上/各一錢)酒生地黄　防風梢　防己¶
　　(各五/分)桃仁　杏仁(各五/粒)當歸(六/分)紅花(少/許)升麻梢(四/分)¶
　　黄蘖　龍膽草　石膏(各一/錢半)¶
　右水二盞酒一小盞煎服¶
<pb:KR3e0078_WYG_029-38a>¶
甘露膏　治消渴飲水極多善食而瘦自汗大便結燥¶
　小便頻數又名蘭香飲子¶
　　石膏(二/錢)知母(一錢/半)甘草(生一錢/炙五分)防風(一/錢)人參　製¶
　　半夏　蘭香　白豆蔲　連翹　桔梗　升麻(各/五)¶
　　(分/)¶
　右為末水浸蒸餅丸或揑劑作薄餅子晒乾碎如米¶
　大每用淡薑湯調下二錢¶
爛金丸　治熱中消渴止後補精血益諸虚解勞倦去¶
<pb:KR3e0078_WYG_029-38b>¶
　骨節間熱寧心强志安神定魄固藏府進飲食免生¶
　瘡瘍¶
　　大猪肚(一/具)黄連(三/兩)生薑(研/)白蜜(各二/兩)¶
　先將猪肚淨洗控乾復以葱椒醋麫等同藥以水酒¶
　入銀石器内煮半日漉出黄連洗去蜜酒令盡剉研¶
　為細末再用水調為膏入猪肚内以線縫定仍入銀¶
　石器内水煮爛研如泥搜和下項藥¶
　　人參　五味子　杜仲(去皮切薑/汁炒去絲)山藥　石斛¶
<pb:KR3e0078_WYG_029-39a>¶
　　山茱萸(去/核)車前子　新蓮肉(去皮/心)鼈甲(醋/炙)熟地黄¶
　　　當歸(各二/兩)磁石(煆/)白茯苓　槐角子(炒/)川芎(各/一)¶
　　(兩/)黄茋(四/兩)兔絲子(酒浸蒸/研五兩)沉香(半/兩)麝香(一錢别/研入)¶
　右為細末用猪肚膏搜和得所如膏少添熟蜜搗數¶
　千杵丸如梧子大每服五十丸食前用温酒或糯米¶
　飲送下一方有白术二兩陽起石一兩¶
天門冬丸　治初得消中食已如飢手足煩熱背膞疼¶
　悶小便白濁¶
<pb:KR3e0078_WYG_029-39b>¶
　　天門冬(去/心)土瓜根(乾/者)瓜蔞根　熟地黄　知母(焙/)¶
　　肉蓯蓉(酒浸一/宿切焙)鹿茸(酒/炙)五味子　赤石脂　澤瀉¶
　　(已上各/一兩半)雞内金(三具/微炙)桑螵蛸(十枚/炙)牡蠣(煆二/兩)苦參¶
　　(一/兩)¶
　右為細末煉蜜丸如梧子大每服二十丸用粟米飲¶
　送下食前¶
猪腎薺苨湯　治消中日夜尿八九升者¶
　　猪腎(一/具)大豆(一/升)薺苨　石膏(已上各/三兩)人參　茯苓¶
<pb:KR3e0078_WYG_029-40a>¶
　　(一作/茯神)知母　葛根　黄芩　磁石(緜/裹)瓜蔞根　甘¶
　　草(已上各/二兩)¶
　右㕮咀用水一斗五升先煮猪腎大豆取一斗去滓¶
　下藥煮取三升分作三服渴急飲之下焦熱者夜輒¶
　服一劑渴止勿服¶
小兔絲子丸(見赤/白濁)鹿茸丸(見溲/血)安腎丸(見/喘)薺苨湯(即前/猪腎)¶
(薺苨/湯)¶
蓯蓉丸¶
<pb:KR3e0078_WYG_029-40b>¶
　　蓯蓉(酒/浸)磁石(煆/碎)熟地黄　山茱萸　桂心　山藥¶
　　(炒/)牛膝(酒/浸)茯苓　黄茋(鹽湯/浸)澤瀉　鹿茸(去毛切/醋炙)¶
　　逺志(去心/炒)石斛　覆盆子　五味子　萆薢　破¶
　　故紙(炒/)巴㦸(酒/浸)龍骨　兔絲子(酒/浸)杜仲(去皮剉薑/汁製炒絲)¶
　　(斷各/半兩)附子(一個重六錢/者炮去皮劑)¶
　右為末煉蜜丸如梧桐子大每服五十丸空心米飲¶
　送下¶
天王補心丹(得/効)寧心保神益血固精壯力强志令人不¶
<pb:KR3e0078_WYG_029-41a>¶
　忘清三焦化痰涎袪煩熱除驚悸療咽乾口燥育養¶
　心氣¶
　　熟地黄(洗/)人參(去/蘆)白茯苓(去/皮)逺志(去/心)石菖蒲(去/毛)元¶
　　參　栢子仁　桔梗(去/蘆)天門冬(去/心)酸棗仁(去/殻)丹參¶
　　(洗/)甘草(炙/)麥門冬(去/心)百部(洗/)杜仲(薑汁炒/斷絲)茯神(去/木)¶
　　當歸(去蘆/尾)五味子(去枝梗/各等分)¶
　右為末煉蜜丸每兩作十丸金箔為衣每服一丸燈¶
　心棗湯食後臨卧化下或作梧桐子大丸吞服亦可¶
<pb:KR3e0078_WYG_029-41b>¶
雙補丸(得/効)治腎虚水涸燥渴勞倦¶
　　鹿角膠(二/兩)白茯苓(去/皮)人參(去/蘆)薏苡仁(炒/)熟地黄(洗/蒸)¶
　　肉蓯蓉(酒浸/焙乾)兔絲子(酒浸/蒸焙)覆盆子　五味子　石¶
　　斛(酒浸/焙)當歸(去蘆酒/浸焙)黄茋(去蘆/蜜炙)宣木瓜(各一/兩)沉香¶
　　(不見/火)澤瀉(蒸各/半兩)生麝(一錢/另研)¶
　右為細末煉蜜為丸如桐子大硃砂為衣每服五十¶
　丸空心棗湯送下¶
腎瀝散　治消腎腎氣虚損發渴小便數腰膝痛¶
<pb:KR3e0078_WYG_029-42a>¶
　　雞䏶胵(微/炙)逺志(去/心)人參　桑螵蛸(微/炒)黄茋　澤瀉¶
　　　桂心　熟地黄　白茯苓　龍骨　當歸(已上/各一)¶
　　(兩/)麥門冬(去/心)川芎(各二/兩)五味子　炙甘草　元參¶
　　(各半/兩)磁石(三兩研碎水/淘法赤汁)¶
　右剉碎每服用羊腎一對切去脂膜先以水一盞半¶
　煮腎至一盞去水上浮脂及腎次入藥五錢生薑半¶
　分煎至五分去滓空心服晚食前再服¶
金銀箔丸　治消腎口乾眼澀隂痿手足煩疼小便多¶
<pb:KR3e0078_WYG_029-42b>¶
　　金箔(一百/片)銀箔(一百片/俱細研)丹砂(細/研)瓜蔞根(各二/兩)巴㦸¶
　　(去/心)山藥　五味子　澤瀉(各一/兩半)天門冬(去/心)肉蓯蓉¶
　　(酒浸一宿切焙/乾各二兩半)黄連(四/兩)白茯苓(去/皮)生地黄(焙/)葛根¶
　　(各三/兩)麥門冬(去心焙/三兩半)¶
　右除别研藥外為細末再研勻煉蜜和丸如梧桐子¶
　大每服二十丸加至三十丸不拘時粟米飲送下¶
白茯苓丸　治消腎因消中之後胃熱入腎消爍腎脂¶
　令腎枯燥遂致此疾兩腿漸細腰脚無力¶
<pb:KR3e0078_WYG_029-43a>¶
　　白茯苓　覆盆子　黄連　瓜蔞根　萆薢　人¶
　　參　熟地黄　元參(已上各/一兩)石斛(去/根)蛇牀子(各七/錢半)¶
　　雞䏶胵(三十具/微炒)¶
　右為細末煉蜜和搗三五百杵丸如桐子大每服三¶
　十丸食前煎磁石湯送下¶
龍鳯丸¶
　　鹿茸(一兩/酒炙)兔絲子(酒/浸)山藥(各二/兩)¶
　右為細末煉蜜丸如桐子大每服三十丸食前米飲¶
<pb:KR3e0078_WYG_029-43b>¶
　送下濃煎人參湯亦可一方用麫糊為丸鹽酒鹽湯¶
　任下(一名龍肚/鳯髓丸)¶
參茋湯¶
　　人參　桔梗　天花粉　甘草(各一/兩)綿黄茋(鹽湯/浸炙)¶
　　白芍藥(各二/兩)白茯苓　北五味子(各一/兩半)¶
　右剉每服四錢水一盞半煎八分日進四服留滓合¶
　煎一方有乾葛木瓜烏梅¶
加減八味丸　治腎水枯竭不能上潤心火上炎不能¶
<pb:KR3e0078_WYG_029-44a>¶
　既濟心煩躁渴小便頻數白濁隂痿飲食不多肌膚¶
　漸削或腿腫脚先瘦小¶
　　白茯苓(去/皮)牡丹皮(去/骨)澤瀉(酒潤蒸/各八錢)五味子(微炒一/兩半)¶
　　山茱萸肉(焙/)肉桂(去麄皮/不見火)熟地黄(蒸七/次焙)山藥(微炒/各二)¶
　　(兩/)¶
　右各研末秤和匀煉蜜丸梧子大五更初温酒鹽湯¶
　任下三五十丸午前晚間空腹再服此藥不惟止渴¶
　亦免生癰疽乆服永除渴疾氣血加壯¶
<pb:KR3e0078_WYG_029-44b>¶
竹龍散(三/因)治消渴¶
　　五靈脂(另/研)生黑豆(去皮各/等分)¶
　右為末每服二錢不拘時冬瓜煎湯調服瓜葉子皆¶
　可一日兩服少渴者只一服渴止後宜八味丸仍以¶
　五味子代附子此方沈存中載於靈苑方得効者甚¶
　多¶
六神湯(三/因)治三消渴疾¶
　　蓮房　乾葛　枇杷葉(去/毛)甘草(炙/)括蔞根　黄茋¶
<pb:KR3e0078_WYG_029-45a>¶
　　(各等/分)¶
　右為剉散每服四錢水一盞煎七分空心温服小便¶
　不利加茯苓¶
四物湯(見鼻/衂)¶
芎歸湯　治失血煩熱作渴或頭痛眩暈¶
　　川芎(三/錢)當歸(酒拌/五錢)¶
　右水煎服¶
甘草石膏湯治渴病全瘉再劇舌白滑微腫咽喉嚥唾¶
<pb:KR3e0078_WYG_029-45b>¶
　覺痛嗌腫時渴飲冷白沫如膠飲冷乃止(即止渴潤/燥湯無麻)¶
　(仁有生/地黄)¶
忍冬丸　治渴疾愈須預防發癰疽¶
　　忍冬草(不以多少根莖花葉皆可用之一名老公/鬚一名蜜啜花一名金銀花一名左&KR0374;藤)¶
　　(水洗/淨用)¶
　右用米麴酒於瓶内浸以糠火煨一宿取出晒乾入¶
　甘草少許為末即以所浸酒煮糊為丸如梧桐子大¶
　每服五十丸至百丸酒飲任下一方用忍冬草煎服¶
<pb:KR3e0078_WYG_029-46a>¶
　此藤凌冬不凋三月開花五出黄白相間微香蒂帶¶
　紅外科精要又以酒煮窨服取時不犯鐵氣服至大¶
　小腸通利此藥到得力用乾者不及生者効速仍治¶
　五種飛尸酒研傅瘡亦好但留一口泄毒氣真經効¶
　竒藥也此藥不特治癰亦能止渴并五痔諸漏¶
藍葉散　治渴利口乾煩熱背生癰疽赤焮疼痛¶
　　藍葉　升麻　元參　麥門冬(去/心)黄茋　葛根¶
　　沉香　赤芍藥　犀角屑　甘草(生用各/一兩)大黄(二/兩)¶
<pb:KR3e0078_WYG_029-46b>¶
　　(微/炒)¶
　右㕮咀每服四錢水一中盞煎至六分去滓不拘時¶
　温服¶
元參散　治渴利煩熱生癰疽焮腫疼痛¶
　　元參　芒硝　大黄(微/炒)犀角屑　羚羊角屑　沉¶
　　香　木香　黄茋(各一/兩)甘草(生用七/錢半)¶
　右為細末每服二錢不拘時用温水調下¶
薺苨丸　治强中為病莖長興盛不交精溢自出消渴¶
<pb:KR3e0078_WYG_029-47a>¶
　之後多作癰疽皆由過服丹石所致¶
　　薺苨　大豆(去/皮)茯神(去/木)磁石(煆研/極細)元參　石斛(去/根)¶
　　瓜蔞根　地骨皮(去/木)鹿茸(各一/兩)沉香(不見/火)人參(各/半)¶
　　(兩/)熟地黄(酒蒸/一兩)¶
　右為細末用猪腎一具如食法爛煮杵和丸如梧桐¶
　子大如難丸入少酒糊丸或煉蜜丸亦可每服七十¶
　丸空心鹽湯下¶
紫蘇湯　治消渴後遍身浮腫心膈不利¶
<pb:KR3e0078_WYG_029-47b>¶
　　紫蘇莖葉　桑白皮　赤茯苓(各一/兩)郁李仁(去皮/炒二)¶
　　(兩/)羚羊角(鎊/)㯽榔(各七/錢半)桂心(去/皮)枳殻(麩/炒)獨活　木¶
　　香(各半/兩)¶
　右㕮咀每服四錢水一盞半生薑半分煎至八分去¶
　滓不拘時温服¶
瞿麥湯　治消渴飲成水氣面目并足膝脛浮腫小便¶
　不利¶
　　瞿麥穗　澤瀉　滑石(各半/兩)防己(七錢/半)黄芩　大¶
<pb:KR3e0078_WYG_029-48a>¶
　　黄(各二/錢半)桑螵蛸(炒十/四枚)¶
　右㕮咀每服三錢用水一盞煎至七分去滓空心温¶
　服良乆再服¶
葶藶丸　治消渴後成水病浮腫¶
　　甜葶藶(隔紙/炒)瓜蔞仁　杏仁(湯浸去皮尖及/雙仁者䴸炒黄)漢防¶
　　己(各一/兩)¶
　右為細末煉蜜和搗一二百杵丸如桐子大每服三¶
　十丸食前赤茯苓煎湯下日三四服¶
<pb:KR3e0078_WYG_029-48b>¶
五皮飲　濟生腎氣丸(俱見/水腫)中滿分消湯丸(見脹/滿)¶
補遺人參白术湯(儒門/事親)治胸鬲癉熱煩滿不欲食或癉¶
　成為消中善食而瘦或燥鬱甚而消渴多飲而數小¶
　便或熱病或恣酒色誤服熱藥者致脾胃真隂血液¶
　損虚肝心相博風熱燥其三焦腸胃燥熱怫鬱而水¶
　液不能宣行則周身不得潤澤故瘦瘁黄黑而燥熱¶
　消渴雖多飲而水液終不能浸潤於腸胃之外渴不¶
　止而便注為小便多也叔世俗流不明乎此妄為下¶
<pb:KR3e0078_WYG_029-49a>¶
　焦虚冷誤死多矣又如周身風熱燥鬱或為目瘴癰¶
　疽瘡瘍上為喘嗽下為痿痺或停積而濕熱内甚不¶
　能傳化者變水腫腹脹也凡多飲數溲為渴多食數¶
　溲為消中肌肉消瘦小便有脂液者為消腎此世之¶
　所傳三消病也雖經所不載以内經考之但燥熱之¶
　微甚者也此藥兼療一切陽實隂虚風熱燥鬱頭目¶
　昏眩風中偏枯酒過積毒一切腸胃澀滯壅塞瘡疥¶
　痿痺并傷寒雜病煩渴氣液不得宣通並宜服之¶
<pb:KR3e0078_WYG_029-49b>¶
　　人參　白术　當歸　芍藥　大黄　山梔子¶
　　澤瀉(各半/兩)連翹　括蔞根　乾葛　茯苓(各一/兩)官¶
　　桂　木香　藿香(各二/錢半)寒水石(二/兩)甘草(三/兩)石膏(四/兩)¶
　　滑石　芒硝(各半/斤)¶
　右為粗末每服五錢水一盞薑三片同煎至半盞絞¶
　汁入蜜少許温服漸加至兩許無時日三服或得藏¶
　府疏利亦不妨取効更妙後却常服之或兼服消痞¶
　丸若覺腸胃結滯或濕熱内甚自利者去大黄芒硝¶
<pb:KR3e0078_WYG_029-50a>¶
生地黄飲子(簡/易)治消渴咽乾面赤煩躁¶
　　人參(去/蘆)生乾地黄(洗/)熟乾地黄(洗/)黄耆(蜜/炙)天門冬¶
　　　麥門冬(俱去/心)枳殻(去瓤/䴸炒)石斛(去根/炒)枇杷葉(去毛/炒)¶
　　澤瀉　甘草(炙各/等分)¶
　右剉散每服三錢水一盞煎至六分去滓食後臨卧¶
　服此方乃全用二黄丸甘露飲料生精補血潤燥止¶
　渴佐以澤瀉枳殻疎導二腑使心火下行則小腑清¶
　利肺經潤澤則大腑流暢宿熱既消其渴自止造化¶
<pb:KR3e0078_WYG_029-50b>¶
　精深妙無踰此¶
黄茋湯　治諸渴疾¶
　　黄茋(蜜/炙)茯苓(去皮/木)瓜蔞根　麥門冬(去/心)生地黄¶
　　五味子　炙甘草(各一/錢半)¶
　水二鍾煎至一鍾食逺服¶
梅蘇丸　治消渴膈熱煩躁生津液¶
　　白梅肉　紫蘇葉　烏梅肉(各半/兩)麥門冬(去心七/錢半)¶
　　百藥煎(三/兩)訶梨勒(煨用/皮)人參(各二/錢半)甘草(炙一/兩半)¶
<pb:KR3e0078_WYG_029-51a>¶
　右為細末煉黄蠟汁和為丸如雞頭實大每服一丸¶
　不拘時含化嚥津行路解渴¶
殺蟲方　治消渴有蟲¶
　苦棟根取新白皮一握切焙入麝香少許水二椀煎¶
　至一椀空心飲之雖困頓不妨自後下蟲三四條類¶
　蚘蟲而色紅其渴頓止乃知消渴一證有蟲耗其津¶
　液(出夷/堅志)¶
口燥咽乾本事黄茋湯　治心中煩躁不生津液不思¶
<pb:KR3e0078_WYG_029-51b>¶
　飲食¶
　　黄茋　熟地黄　白芍藥　五味子　麥門冬(各/三)¶
　　(兩/)甘草　人參　天門冬(各五/錢)白茯苓(一/兩)¶
　右㕮咀每服五錢薑棗烏梅煎去滓食後服¶
參术飲即參苓白术散(見滯/下)¶
參香散(和/劑)治心氣不寧諸虚百損肢體沉重情思不樂¶
　夜多異夢盜汗失精恐怖煩悸喜怒無時口乾咽燥¶
　渴欲飲水飲食減少肌肉瘦瘁漸成勞瘵常服補精¶
<pb:KR3e0078_WYG_029-52a>¶
　血調心氣進飲食安神守中功効不可具述¶
　　人參　山藥　黄茋(製/)白茯苓(去/皮)石蓮肉(去/心)白术¶
　　(煨各/一兩)烏藥　縮砂仁　橘紅　乾薑(炮各/半兩)丁香¶
　　南木香　檀香(各二/錢)沉香(二/錢)甘草(七錢/半炙)¶
　右為剉散每服四錢水一大盞生薑三片棗一枚煎¶
　七分去滓空心服一方有炮附子半兩¶
四君子湯(見虚/勞)縮脾飲(見中/暑)七珍散(見不/能食)大補湯(見虚/勞)¶
乾葛湯¶
<pb:KR3e0078_WYG_029-52b>¶
　　葛根(二/兩)枳實(去白/麩炒)梔子仁　豆豉(各一/兩)甘草(炙半/兩)¶
　每服四錢水一盞煎八分不拘時温服¶
烏梅木瓜湯　治飲酒多發積為酷熱熏蒸五臟津液¶
　枯燥血泣小便併多肌肉鑠專嗜冷物寒漿¶
　　木瓜乾　烏梅(槌破不/去仁)麥蘖(炒/)甘草　草果(去皮/各半)¶
　　(兩/)¶
　右剉散每服四錢水一盞半薑五片煎七分不拘時¶
　服¶
<pb:KR3e0078_WYG_029-53a>¶
枳椇子丸　治證同前¶
　　枳椇子(二/兩)麝香(一/兩)¶
　右為末麫糊丸如桐子大每服三十丸空心鹽湯下¶
三神湯　治證同前¶
　　烏梅肉　逺志(去心甘草水煮過用/薑汁拌炒各一兩)枳實(去瓤/一兩)夏¶
　　加黄連(五/錢)春秋冬不用¶
　右剉散每服四錢水二盞糯禾根一握煎七分去滓¶
　不拘時温服若無糯禾根白茅根亦可如無白茅根¶
<pb:KR3e0078_WYG_029-53b>¶
　禾稈繩亦可¶
防椒藶黄丸　治腹滿口乾舌燥此腸間有水氣也(見/脹)¶
(滿/)¶
牛黄丸　治心脾壅熱口舌乾燥及煩渴¶
　　牛黄(三兩/細研)黄連(去/鬚)大黄(剉炒各/二兩)麥門冬(去心焙/一兩半)硃¶
　　砂(半兩細/研水飛)麝香(少/許)山梔仁　馬牙硝(細/研)芎藭　黄¶
　　芩　炙甘草(各一/兩)¶
　右為細末研勻煉蜜和丸如彈子大每服一丸食後¶
<pb:KR3e0078_WYG_029-54a>¶
　竹葉煎湯化下¶
瓜蔞根散　治風熱口中乾燥舌裂成瘡¶
　　瓜蔞根　胡黄連　黄芩(各七/錢半)白殭蠶(炒/)白鮮皮¶
　　　大黄(剉炒各/半兩)牛黄(研/)滑石(研各二/錢半)¶
　右為細末研勻每服二錢竹葉湯調服無時¶
甘露丸　解壅毒退風熱治口舌乾燥¶
　　寒水石(二斤燒令赤攤地/上一宿出火毒)馬牙硝(三兩/細研)甘草(炙/赤)龍¶
　　腦(細研各/七錢半)¶
<pb:KR3e0078_WYG_029-54b>¶
　右為細末研匀以糯米飯和丸如彈子大每服半丸¶
　食後用新汲水磨化服¶
含化丸　治上焦煩熱口舌乾燥心神不清頭目不利¶
　　石膏(細研水/飛過)寒水石(細/研)白蜜(各半/斤)¶
　右以水四大盞煎取一大盞半綿濾過入蜜同煎令¶
　稠丸如雞頭實大常含一丸嚥津¶
　　　黄疸¶
茋芍桂苦酒湯(金/匱)¶
<pb:KR3e0078_WYG_029-55a>¶
　　黄茋(五/兩)白芍藥　桂枝(各三/兩)¶
　右三味以苦酒一升水七升相和煮取三升温服一¶
　升當心煩服至六七日乃解若心煩不止者以苦酒¶
　阻故也¶
桂枝加黄茋湯(金/匱)治黄疸脈浮而腹中和者宜汗之若¶
　腹滿欲嘔吐懊憹而不和者宜吐之不宜汗¶
　　桂枝　白芍藥　生薑(各三/兩)黄茋　甘草(各二/兩)大¶
　　棗(十二/枚)¶
<pb:KR3e0078_WYG_029-55b>¶
　右六味以水八升煮取三升温服一升須臾飲熱稀¶
　粥一升餘以助藥力取微汗若不汗更服¶
黄茋湯(濟/生)治黄汗身體腫發熱不渴汗出染衣黄色¶
　　黄茋(去蘆/蜜炙)赤芍藥　茵蔯蒿(各二/兩)石膏(四/兩)麥門冬¶
　　(去/心)淡豆豉(各一/兩)甘草(炙半/兩)¶
　右㕮咀每服四錢水一盞生薑五片煎七分去滓食¶
　前服一方入竹葉十四片不用薑一方無甘草¶
大黄硝石湯(金/匱)¶
<pb:KR3e0078_WYG_029-56a>¶
　　大黄　黄蘖　硝石(各四兩一/作滑石)梔子(十五/枚)¶
　右四味以水六升煮取二升去滓内硝石更煮取一¶
　升頓服¶
小半夏湯(見嘔/吐)¶
茵蔯五苓散用茵蔯末十分五苓散五分二物和先食¶
　飲方寸匕日二服¶
茵蔯五苓散　治傷寒温濕熱病感冐後發為黄疸小¶
　便黑赤煩渴發熱不得安寧此葢汗下太早服藥不¶
<pb:KR3e0078_WYG_029-56b>¶
　對證因感濕熱病以致遍身發黄嘗用茵蔯五苓散¶
　治之甚効¶
　右用生料五苓散一兩加入茵蔯半兩車前子一錢¶
　木通柴胡各一錢半酒後得證加乾葛二錢并前藥¶
　和匀分二服每服水一碗燈草五十莖同煎八分去¶
　滓食前服滓再煎連進數服小便清利為愈¶
加減五苓散　治飲食伏暑鬱發為疸煩渴引飲小便¶
　不利¶
<pb:KR3e0078_WYG_029-57a>¶
　　茵蔯　猪苓(去/皮)白术　赤茯苓(去/皮)澤瀉(各二/錢)¶
　水二鍾煎一鍾不拘時服一方有桂心¶
茵蔯湯(金/匱)治寒熱不食食即頭眩心胸不安乆乆發黄¶
　名為穀疸¶
　　茵蔯蒿(六/兩)梔子(十四/枚)大黄(二/兩)¶
　右三味以水一斗先煮茵蔯減六升内三味煮取三¶
　升去滓分温三服小便當利尿如皁角汁狀色正赤¶
　一宿腹减黄從小便去也¶
<pb:KR3e0078_WYG_029-57b>¶
穀疸丸(濟/生)¶
　　苦參(三/兩)龍膽草(一/兩)牛膽(一枚/取汁)¶
　右為細末用牛膽汁入少煉蜜和丸如桐子大每服¶
　五十丸空心熱水或生薑甘草煎湯送下兼紅丸子¶
　服亦可(方見/傷食)¶
茯苓茵蔯梔子湯(寳/鑑)完顔正卿丙寅二月間因官事勞¶
　役飲食不節心火乘脾脾氣虚弱又以恚怒氣逆傷¶
　肝心下痞滿四肢困倦身體麻木次傳身目俱黄微¶
<pb:KR3e0078_WYG_029-58a>¶
　見青色顔黑心神煩亂怔忡不安兀兀欲吐口生惡¶
　沬飲食遲化時下完穀小便癃閉而赤黑辰巳間發¶
　熱日暮則止至四月尤盛其子以危急求請治之具¶
　説其事診其脈浮而緩金匱要略云寸口脈浮為風¶
　緩為痺痺非中風四肢苦煩脾色必黄瘀熱已行趺¶
　陽脈緊為傷脾風寒相摶食穀則眩穀氣不消胃中¶
　苦濁濁氣下流小便不通隂被其寒熱流膀胱身體¶
　盡黄名曰穀疸此方主之¶
<pb:KR3e0078_WYG_029-58b>¶
　　茵蔯葉(一/錢)茯苓(去皮/五分)梔子仁　蒼(术去皮/  炒)白术(各/三)¶
　　(錢/)黄芩(生六/分)黄連(去/須)枳殻(麩/炒)猪苓(去/皮)澤瀉　陳皮¶
　　　漢防己(各二/分)青皮(去白/一分)¶
　右作一服用長流水三&KR0678;煎至一&KR0678;去渣温服食前¶
　一服減半二服良愈内經云熱淫于内治以鹹寒佐¶
　以甘苦又濕化于火熱反勝之治以苦寒以苦泄之¶
　以淡滲之以梔子茵蔯苦寒能瀉濕熱而退其黄故¶
　以為君難經云并主心下滿以黄連枳實苦寒泄心¶
<pb:KR3e0078_WYG_029-59a>¶
　下痞滿肺主氣今熱傷其氣故身體麻木以黄芩苦¶
　寒瀉火補氣故以為臣二术苦甘温青皮苦辛温能¶
　除胃中濕熱泄其壅滯養其正氣漢防己苦寒能去¶
　十二經留濕澤瀉鹹平茯苓猪苓甘平導膀胱中濕¶
　熱利小便而去癃閉也¶
梔子大黄湯　治酒疸心中懊憹或熱痛¶
　　山梔(十四/枚)大黄(一/兩)枳實(五/枚)豆豉(一/升)¶
　四味以水六升煎取二升分温三服¶
<pb:KR3e0078_WYG_029-59b>¶
葛根湯(濟/生)治酒疸¶
　　乾葛(二/錢)梔子仁　枳實(去瓤/䴸炒)豆豉(各一/錢)甘草(炙五/分)¶
　水一鍾煎至七分不拘時温服¶
葛花解酲湯(見傷/飲)小柴胡湯(見往來/寒熱)¶
藿枇飲(戴/氏)¶
　　藿香葉　枇杷葉(去/毛)桑白皮　陳皮　乾葛　白¶
　　茯苓　雞距子(各等/分)¶
　水煎下酒煮黄連丸¶
<pb:KR3e0078_WYG_029-60a>¶
五苓散(見消/癉)¶
當歸白术湯(三/因)¶
　　當歸　黄芩　茵蔯　甘草(炙各/一錢)白术(二/錢)半夏(湯/泡)¶
　　杏仁(去皮尖/䴸炒)枳實(麩/炒)前胡(各一/錢半)茯苓(二/錢)¶
　水二鍾薑三片煎至一鍾食後服¶
藿香醒脾飲¶
　　厚朴(去麄皮薑/汁浸炙)甘草(炙/)半夏(生微熱湯泡切作四/塊用薑汁浸一宿以)¶
　　(粟米/炒黄)藿香葉(一/兩)陳皮(去白/半兩)¶
<pb:KR3e0078_WYG_029-60b>¶
　每服二錢水一盞薑三片棗一枚煎七分不拘時熱¶
　服日進二三服¶
白术湯(三/因)治酒疸因下後變為黑疸目青面黑心中如¶
　啖蒜虀狀大便黑皮膚不仁其脈微而數¶
　　白术　桂心(各一/錢)枳實(䴸/炒)豆豉　乾葛　杏仁¶
　　甘草(炙各/五分)¶
　水一鍾煎至七分食前服¶
酒煮黄連丸　治酒疸(見傷/暑)¶
<pb:KR3e0078_WYG_029-61a>¶
硝石散(金/匱)¶
　　硝石　礬石(各等/分燒)¶
　右二味為末以大麥粥汁和服方寸匕日三服病隨¶
　大小便去小便正黄大便正黑是其候也¶
加味四君子湯　治色疸¶
　　人參　白术　白茯苓　白芍藥　黄茋(炙/)白扁¶
　　豆(炒各/二錢)甘草(炙一/錢)¶
　水二鍾生薑五片紅棗二枚煎一鍾服無時¶
<pb:KR3e0078_WYG_029-61b>¶
滑石散　治女勞疸¶
　　滑石(一兩/半)白礬(一兩/枯)¶
　右為細末每服二錢用大麥粥清食前調服以小便¶
　出黄水為度(按此即前硝石方硝與滑字/形相近未知孰是兩存之)¶
腎疸湯(東/垣)治腎疸自黄渾身金色小便赤澀¶
　　升麻根(半/兩)蒼术(一/錢)防風根　獨活根　白术　柴¶
　　胡根　羌活根　葛根(各半/錢)白茯苓　猪苓　澤¶
　　瀉　甘草根(各三/分)黄蘖(二/分)人參　神麴(各六/分)¶
<pb:KR3e0078_WYG_029-62a>¶
　分作二貼水煎食前稍熱服¶
小兔絲子丸　治女勞疸(見赤/白濁)¶
胃苓飲即平胃散五苓散併用(見中食/并消癉)¶
茯苓滲濕湯(寳/鑑)治黄疸寒熱嘔吐渴欲飲水身體面目¶
　俱黄小便不利全不食不得卧¶
　　茵蔯(七/分)白茯苓(六/分)木猪苓　澤瀉　白术　陳皮¶
　　　蒼术(米泔浸/一宿炒)黄連(各五/分)山梔(炒/)秦艽　防己¶
　　葛根(各四/分)¶
<pb:KR3e0078_WYG_029-62b>¶
　水二鍾煎七分食前服¶
參术健脾湯　治發黄日乆脾胃虚弱飲食少思¶
　　人參　白术(各一錢/五分)白茯苓　陳皮　白芍藥(煨/)¶
　　當歸(酒洗各/一錢)炙甘草(七/分)¶
　水二鍾棗二枚煎八分食前服色疸加黄茋炒白扁¶
　豆各一錢¶
當歸秦艽散　治五疸口淡咽乾倦怠發熱微寒¶
　　白术　茯苓　秦艽　當歸　川芎　芍藥　熟¶
<pb:KR3e0078_WYG_029-63a>¶
　　地黄(酒/蒸)陳皮(各一/錢)半夏麴　炙甘草(各五/分)¶
　水二鍾薑三片煎八分食前服(濟生有肉桂小/草名秦艽飲子)¶
養榮湯　四君子湯　八味丸(俱見/虚勞)¶
麻黄醉酒湯(金/匱)治黄疸¶
　用麻黄三兩以好清酒五升煮取二升五合頓服盡¶
　冬月用酒煮春月用水煮¶
瓜蒂散(見傷/食)¶
百一治疸取藜蘆置灰内炮之少變色搗為末水服半¶
<pb:KR3e0078_WYG_029-63b>¶
　錢匕小便不利數服¶
黄連散(寳/鑑)治黄疸大小便秘澀壅熱累効¶
　　黄連(二/兩)大黄(醋拌炒/二兩)黄芩　甘草(炙各/一兩)¶
　右為極細末食後温水調下二錢日三服先用瓜蒂¶
　散搐鼻取下黄水却服此藥¶
㗜鼻瓜蒂散(寳/鑑)治黄疸渾身如金色¶
　　瓜蒂(二/錢)母丁香(一/錢)黍米(四十/九粒)赤小豆(五/分)¶
　右為細末每夜臨卧時先含水一口却於兩鼻孔㗜¶
<pb:KR3e0078_WYG_029-64a>¶
　上半字便睡至明月取下黄水便服黄連散病輕者¶
　五日効重者半月効¶
茵蔯附子乾薑湯(寳/鑑)至元丙寅六月時雨霖霪人多病¶
　濕疫真定韓君祥因勞役過度渴飲涼茶又食冷物¶
　遂病頭痛肢節亦疼身體沉重胸滿不食自以為外¶
　感用通聖散二服後添身體困甚方命醫治之醫以¶
　百解散發其汗越四日以小柴胡湯二服後加煩熱¶
　又六日以三乙承氣湯下之躁渴尤甚又投白虎加¶
<pb:KR3e0078_WYG_029-64b>¶
　人參湯柴胡飲之類病愈増又易醫用黄連解毒湯¶
　硃砂膏至寳丹十七日後病勢轉増傳變身目俱黄¶
　肢體沉重皆惡寒皮膚冷心下痞硬按之則痛眼澀¶
　不欲開目睛不了了懶言語自汗小便利大便了而¶
　不了命予治之胗其脈緊細按之虚空兩寸脈短不¶
　及本位此證得之因時熱而多飲冷加以寒涼藥過¶
　度助水乘心反來侮土先囚其母後薄其子經云薄¶
　所不勝乘所勝也時值霖雨乃寒濕相合此謂隂證¶
<pb:KR3e0078_WYG_029-65a>¶
　發黄以茵蔯附子乾薑湯主之經云寒淫於内治以¶
　甘熱佐以苦辛濕淫所勝平以苦熱以淡滲之以苦¶
　燥之附子乾薑辛甘大熱散其中寒故以為君半夏¶
　草蔲辛熱白术陳皮苦甘温健脾燥濕故以為臣生¶
　薑辛温以散之澤瀉甘平以滲之枳實苦微寒瀉其¶
　痞滿茵蔯微苦寒其氣輕浮佐以薑附能去膚腠間¶
　寒濕而退其黄故為佐使也煎服一劑前證減半兩¶
　服悉去又服理中數服氣得平復¶
<pb:KR3e0078_WYG_029-65b>¶
　　附子(炮去皮/三錢)乾薑(炮二/錢)茵蔯(一錢/二分)草豆蔲(煨一/錢)白¶
　　术(四/分)枳實(䴸/炒)半夏(製/)澤瀉(各半/錢)白茯苓　橘紅(各/三)¶
　　(分/)¶
　右生薑五片水煎去滓涼服¶
治隂黄汗染衣涕唾黄¶
　右用蔓菁子搗末平旦以井花水服一匙日再加至¶
　兩匙以知為度每夜小便中浸少許帛子各書記日¶
　色漸退白則瘥不過服五升而愈¶
<pb:KR3e0078_WYG_029-66a>¶
秦艽湯(一名秦/艽散)治隂黄不欲聞人言小便不利¶
　　秦艽(去苗土/一兩)旋覆花　赤茯苓(去/皮)炙甘草(剉各/半兩)¶
　右㕮咀每服四錢匕以牛乳汁一盞煎至六分去滓¶
　不拘時温服¶
補中湯(東/垣)治面黄多汗目眥赤四肢沉重減食腹中時¶
　痛咳嗽兩手左脈短右脈弦細兼澀右手關脈虚¶
　　升麻　柴胡(各二/錢)當歸身(二/分)蒼术(五/分)澤瀉(四/分)五味¶
　　子(二十/一粒)炙甘草(八/分)黄茋(二錢/五分)神麴(三/分)紅花(少/許)大麥¶
<pb:KR3e0078_WYG_029-66b>¶
　　蘖(五/分)¶
　右作二服水煎食前¶
小建中湯(見勞/倦)大建中湯(見惡/寒)理中湯(見霍/亂)¶
梔子蘖皮湯　治傷寒及濕家發黄¶
　　梔子(十五/枚)甘草(一/兩)黄蘖(二/兩)¶
　水四升煮取一升半去滓分温再服¶
大茵蔯湯　治黄疸及頭汗出發黄¶
　　茵蔯蒿(半/兩)大黄(三/錢)肥梔子(三枚/半)¶
<pb:KR3e0078_WYG_029-67a>¶
　水三升三合半先煮茵蔯減一半内二味煮取一升¶
　去滓分三服小便利出如皁角汁一宿腹減黄從小¶
　便出也¶
茵蔯梔子黄連三物湯　治大便自利而黄¶
　　茵蔯蒿(三/錢)梔子　黄連(各二/錢)¶
　水二盞煎八分去滓服¶
山茵蔯散　治疸證發熱大小便秘澀¶
　　山茵蔯　梔子(各二/錢)赤茯苓　枳實(各一/錢半)葶藶¶
<pb:KR3e0078_WYG_029-67b>¶
　　甘草(各一/錢)¶
　右作一服水二鍾薑三片煎一鍾食前服¶
一清飲　治疸證發熱諸熱通用¶
　　柴胡(三/錢)赤茯苓(二/錢)桑白皮(炒/)川芎(各一/錢半)甘草(炙一/錢)¶
　水二鍾薑三片紅棗一枚煎一鍾食前服¶
十全大補湯(見虚/勞)¶
小温中丸(丹/溪)治黄胖(宜草野貧賤人服葢其飲/食無積但補隂燥濕而已)針砂一¶
　斤以醋炒為末入糯米炒極黄為末亦用一斤醋糊¶
<pb:KR3e0078_WYG_029-68a>¶
　丸如桐子大每米飲下四五十丸忌口輕者服五兩¶
　重者不過七兩愈¶
大温中丸(丹/溪)治黄胖(朱先生晚/年定者)¶
　　香附(一斤童便浸春夏/一宿秋冬三宿)甘草(二/兩)針砂(炒紅醋/淬三次)苦參¶
　　(春夏二兩/秋冬一兩)厚朴(薑製炒/黒五兩)陳皮(三/兩)山查(五/兩)蒼术(五兩/泔浸)¶
　　青皮(六/兩)白术　茯苓(各三/兩)¶
　右為細末醋糊丸如桐子大面黑筋骨露氣實者米¶
　飲下五六十丸面肥白與氣虚羸弱者白术湯下三¶
<pb:KR3e0078_WYG_029-68b>¶
　四十丸忌一切生冷油膩鷄鵞羊鴨生硬併糍粽難¶
　化之物服過七日後便覺手掌心涼口唇内有紅暈¶
　起調理半月愈¶
煖中丸　治黄胖殺肝邪舒脾氣虚者不宜用¶
　　陳皮　蒼术　厚朴(製/)三稜　白术　青皮(各五/錢)¶
　　香附(一/斤)甘草(二/兩)針砂(十兩炒/紅醋淬)¶
　右為末醋糊丸空心鹽薑湯下五十丸晚食煎酒下¶
　亦可忌狗肉¶
<pb:KR3e0078_WYG_029-69a>¶
棗礬丸(寶/鑑)治食勞黄目黄身黄¶
　　皁礬(不拘多少置砂鍋内炒通/赤用米醋㸃之燒用木炭)¶
　右為末棗肉丸每服二三十丸食後薑湯下一方用¶
　白礬¶
又方(必/用)¶
　　皂礬(五兩/煅)棗肉(二/兩)蒸粉(三/兩)¶
　右為末生薑汁丸每服二三十丸一日二次米飲下¶
　食前¶
<pb:KR3e0078_WYG_029-69b>¶
膽礬丸(本/事)治男婦食勞食氣面黄虚腫痃癖氣塊¶
　　膽礬(無石者/三錢)黄蠟(二/兩)青州大棗(五十/枚)¶
　右以砂鍋或石器内用頭醋三升先下膽礬共棗子¶
　慢火熬半日取出棗子去核次下蠟再慢火熬一二¶
　時辰如膏好入蠟茶二兩同和為丸桐子大每服二¶
　十丸茶清下日三服食後如乆年腸風痔疾陳米飲¶
　下日三服一月見効¶
青龍散(宣/明)治風氣傳化腹内瘀結而目黄風氣不得泄¶
<pb:KR3e0078_WYG_029-70a>¶
　為熱中煩渴引飲¶
　　地黄　仙靈脾　防風(各二/錢半)荆芥穗(一/兩)何首烏(去/黑)¶
　　(皮米泔浸一宿/竹刀切二錢半)¶
　右為末每日三服食後沸湯調下一錢¶
　　　嘈雜¶
二陳湯(見痰/飲)六君子湯(見虚/勞)¶
三聖丸　治嘈雜神効¶
　　白术(四/兩)橘紅(一/兩)黄連(炒五/錢)¶
<pb:KR3e0078_WYG_029-70b>¶
　右為細末神麴糊丸如菉豆大每服七八十丸食逺¶
　津唾下或薑湯下¶
導飲丸(丹/溪)治水飲¶
　　呉茱萸(三/錢)白茯苓(一/兩)黄連(五/錢)蒼术(一/兩)獨活(七/錢)¶
　右為細末神麴糊丸服¶
　¶
　¶
　證治準繩卷二十九¶
