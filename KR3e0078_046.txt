# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.815356
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷四十六
<pb:KR3e0078_WYG_046-1a>¶
欽定四庫全書¶
　證治準繩卷四十六¶
　　　　　　　　　　　　明　王肯堂　撰¶
　傷寒¶
　　合病倂病¶
　　　合病併病汗下吐後等病¶
表裏合病必下(利/汗)太陽與陽明合病必自下利葛根湯¶
主之不下利但嘔者葛根加半夏湯主之　太陽與少¶
<pb:KR3e0078_WYG_046-1b>¶
陽合病自下利者與黄芩湯若嘔者黄芩加半夏生薑¶
湯主之　陽明與少陽合病必下利脉滑而數者有宿¶
食也當下之宜大承氣湯(俱詳/下利)¶
倂病二陽併病太陽出汗不徹因轉屬陽明自汗不惡¶
寒太陽證不罷面赤躁煩短氣者更發汗則愈　二陽¶
併病太陽證罷潮熱譫語者下之即愈(論詳/譫語)　太陽與¶
少陽併病項强眩冐心下鞕如結胸者刺胸腧肝腧(論/見)¶
(項/强)¶
<pb:KR3e0078_WYG_046-2a>¶
　　　合併病¶
合病兩經俱病倂則一經證罷而併歸於一經也太陽¶
與陽明合病有三證其邪湊有淺深之殊故用藥有汗¶
下和解之異治見各條三陽合病有二證其一證用白¶
虎湯其一證無治法後人用小柴胡白虎之類蓋此二¶
證俱有三陽之候故不可汗下二陽併病有二證表未¶
解者汗之表已解有裏證者下之太陽與少陽併病有¶
三證其一由誤下以致心下鞕成結胸其一項强如柔¶
<pb:KR3e0078_WYG_046-2b>¶
痙狀心下鞭如結胸刺肺俞肝俞慎勿發汗汗則讝語¶
不止宜刺期門其一心下鞭項强而眩者刺大椎肺俞¶
不宜下也¶
合病太陽與陽明合病胸滿而喘者不可下麻黄湯¶
太陽與陽明合病自下利葛根湯不下利但嘔者葛根¶
加半夏(或曰由太陽表未罷而陽明裏又至兩陽合病/熱甚於表乘虚漸攻於裏故下也其不下利而)¶
(嘔者邪氣雖攻裏未入於胃但氣逆而嘔故加半夏以/止嘔逆龎氏曰外證必頭痛腰疼肌熱目疼鼻乾也脈)¶
(浮大太陽受病也長者陽明也/頭腰太陽也肌目鼻陽明也)¶
<pb:KR3e0078_WYG_046-3a>¶
太陽與少陽合病自下利者與黄芩湯若嘔者黄芩加¶
半夏湯(或曰此表實裏虚熱入攻裏/故自下利若兼痰飲則嘔也)¶
陽明少陽合病必下利脈長者為順脈弦者為負負者¶
剋賊也脈滑而數者有宿食大承氣湯(或曰陽明土少/陽木其脈弦者)¶
(木乗土也不弦者不負也負者必死/若滑而數者有宿食非負也故宜下)¶
三陽合病腹滿身重難以轉側口不仁面垢讝語遺尿¶
不可汗下若自汗者白虎湯　三陽合病脈浮大見闗¶
上但欲眠目合則汗小柴胡白虎湯(或曰此二證俱有/三陽之證此不可)¶
<pb:KR3e0078_WYG_046-3b>¶
(汗/下)¶
併病二陽併病太陽初得時汗之不徹轉屬陽明續自¶
微汗不惡寒大柴胡湯　若太陽證不罷不可下可小¶
發汗設面色縁縁正赤陽氣怫鬱在表汗之不徹其人¶
煩躁短氣不知痛處宜更發汗則愈葛根湯　二陽併¶
病太陽證罷潮熱手足汗大便難讝語者大承氣湯太¶
陽少陽併病反下之成結胸心下鞕下利不止水漿不¶
下心煩生薑瀉心湯小陷胸湯　太陽與少陽併項强¶
<pb:KR3e0078_WYG_046-4a>¶
痛或眩冐時如結胸心下痞鞕刺大椎第一間肺俞肝¶
俞不可汗汗則讝語不止刺期門　太陽少陽併病心¶
下鞭項强而眩者刺大椎肺俞慎勿下¶
　趙愚甞疑合病併病之難明也久矣姑釋之蓋合病¶
　者二陽經或三經同受病病之不傳者也併病者一¶
　陽經先受病又過一經病之傳者也且如太陽陽明¶
　併病一證若併而未盡是傳未過尚有表證仲景所¶
　謂太陽證不罷面色赤陽氣怫鬱在表不得越煩躁¶
<pb:KR3e0078_WYG_046-4b>¶
　氣短是也猶當汗之以各半湯若併之已盡是謂傳¶
　過仲景所謂太陽證罷潮熱手足汗出大便鞭而譫¶
　語者是也法當下之以承氣湯是知傳則入府不傳¶
　則不入府所以仲景論太陽陽明合病止出三證如¶
　前太陽陽明併病則言其有傳變如此也又如陽經¶
　互相合病皆自下利仲景於太陽陽明合病則主以¶
　葛根湯太陽少陽合病主以黄芩湯少陽陽明合病¶
　主以承氣湯至於太陽少陽併病其證頭項强痛眩¶
<pb:KR3e0078_WYG_046-5a>¶
　冐如結胸心下痞鞭當刺大椎肺俞肝俞不可汗下¶
　太陽陽明併病已見上論但三陽合病仲景無背惡¶
　寒語句雖别有口燥渴心煩背微惡寒者乃屬太陽¶
　證而非三陽合病也活人言三陽合病背惡寒者非¶
　也三陽若與三隂合病即是兩感所以三隂無合病¶
　例也¶
　張夫併者乃催併督併之義非吞併就之理然催併¶
　係去聲吞併之併乃上聲史記曰始皇初併天下即¶
<pb:KR3e0078_WYG_046-5b>¶
　此理也夫併之理乃前病未解後病已至有逼相併¶
　之義故曰併病也經曰太陽與少陽併病頭項强痛¶
　或眩冐云云如果併作一家則仲景不具兩經之證¶
　而言也其非併字明矣¶
　又曰或云三陽合病有太陽陽明有正陽陽明有少¶
　陽陽明似乎重出予曰各有所指不過表裏之分耳¶
　夫三陽合病在表三陽陽明病在裏事在兩途即非¶
　重出在表者宜解散以痊安在裏者非攻下則不可¶
<pb:KR3e0078_WYG_046-6a>¶
　然表裏證治迥各不同惟編目有似乎重出¶
　　　發汗後不解¶
傷寒初感始以太陽故以發汗為首汗行如雨散雲收¶
其病乃愈倘汗行不解者或表邪未盡或熱邪傳裏或¶
邪氣乗虚内客故有汗後而不解者¶
發汗病不解反惡寒虚也芍藥甘草附子湯　太陽病¶
發熱汗不解仍發熱心下悸振振欲擗地真武湯　發¶
汗後身疼痛脈沉者桂枝加芍藥人參新加湯　太陽¶
<pb:KR3e0078_WYG_046-6b>¶
發汗遂漏不止其人惡風小便難四肢拘急難以屈伸¶
桂枝加附子湯　大汗出熱不去内拘急四肢疼下利¶
惡寒四逆湯　發汗過多冐心心下悸欲得按桂枝甘¶
草湯　汗後腹脹滿厚朴生薑人參湯　太陽病發汗¶
後大汗出胃中乾燥不得眠欲飲水者少少與之則愈¶
若脈浮小便不利微熱消渴者五苓散　發汗已脈浮¶
數煩渇五苓散　服桂枝湯脈洪大與桂枝湯如前法¶
若形如瘧日再發汗出必解麻黄湯　發熱汗出不解¶
<pb:KR3e0078_WYG_046-7a>¶
心中痞鞕嘔吐不和大柴胡湯　服桂枝湯大汗出大¶
煩渇不解脈洪大白虎加人參湯　發汗後臍下悸欲¶
作奔豚茯苓桂枝甘草大棗湯　發汗後不惡寒但惡¶
熱蒸蒸發熱者實也調胃承氣湯　發汗後不可更行¶
桂枝汗出而喘無大熱者麻黄杏仁甘草湯¶
　　　下後不解¶
去傷寒之邪不過汗吐下之三法也三法得當病勢易¶
衰則愈矣三法失宜病勢危惡傳變不已誠可慮也况¶
<pb:KR3e0078_WYG_046-7b>¶
發汗吐下後邪氣乗虚而未散或壅窒而未盡則當量¶
其虚實以治之先賢謂之邪氣之虚實發汗吐下之不¶
瘥温補針艾之適當則萬全之功可得矣若過經者以¶
六日傳六經七日為一候若不愈十三日乃再傳經盡¶
所以謂之過經也¶
傷寒五六日大下後身熱不去心中結痛未欲解也栀¶
子䜴湯下後心煩腹滿卧起不安梔子厚朴湯　陽明¶
病下之心中懊憹而煩梔子䜴湯若有燥屎者大承氣¶
<pb:KR3e0078_WYG_046-8a>¶
湯　太陽病下後脈促胸滿桂枝去芍藥湯微惡寒者¶
去芍藥方中加附子醫以丸藥下之身熱不去微煩梔¶
子乾薑湯　太陽病桂枝證醫反下之利遂不止脈促¶
者表未解喘而汗出者葛根黄連黄芩湯　服桂枝湯¶
或下之仍頭痛項强無汗翕翕發熱心下滿微痛小便¶
不利桂枝去桂加茯苓白术湯　太陽病過經十餘日¶
二三下之嘔不止心中微煩大柴胡湯下之　六七日¶
大下後寸脈沉而遲手足厥逆下利脈不至咽喉不利¶
<pb:KR3e0078_WYG_046-8b>¶
吐膿血㵼利不止為難治麻黄升麻湯¶
　　　汗吐下後不解¶
五六日已發汗復下胸脇滿微結小便不利渇而不嘔¶
但頭汗出徃来寒熱心煩為未解柴胡桂薑湯　太陽¶
汗吐下解後心下痞鞕噫氣不除者旋覆代赭石湯¶
太陽先發汗不解而復下之脈浮者則知病在外當須¶
解外桂枝湯　發汗若下之病仍不解煩躁不得眠茯¶
苓四逆湯　大汗若大利而厥者四逆湯　下後復發¶
<pb:KR3e0078_WYG_046-9a>¶
汗晝日煩躁不得眠夜而安静不嘔不渴無表證脈沉¶
微身無大熱乾薑附子湯　下後復發汗必振寒脈微¶
細此内外俱虚也　傷寒本寒後復吐下之食入口即¶
吐乾薑黄連黄芩人參湯　發汗吐下後虚煩不得眠¶
劇者反覆顛倒心中懊憹梔子䜴湯　發汗若下之煩¶
熱胸中窒梔子豉湯　吐下後不大便五六日至十餘¶
日日晡發潮熱不惡寒獨語如見鬼狀循衣摸牀脈弦¶
者生濇者死但發熱讝語者大承氣湯　吐下後腹脹¶
<pb:KR3e0078_WYG_046-9b>¶
滿邪熱入胃也調胃承氣湯　太陽吐下後微煩小便¶
數大便鞭小承氣湯　吐下後七八日不解結熱在裏¶
表裏俱熱時時惡風大渇舌上乾燥煩欲飲水白虎加¶
人參湯　吐下後心下逆滿氣上衝胸頭眩脈沉𦂳發¶
熱則動經身為振揺茯苓桂枝白术甘草湯¶
　　　喘¶
成肺主氣形寒飲冷則傷肺故其氣逆而上行衝衝而¶
氣急喝喝而息數張口擡肩揺身滚肚是為喘也有邪¶
<pb:KR3e0078_WYG_046-10a>¶
在表致氣不利而喘者麻黄湯桂枝加厚朴杏仁湯有¶
水射肺而喘者小青龍湯發汗後飲水必喘以水灌之¶
亦喘及傷寒心下有水氣乾嘔發熱而欬或喘者小青¶
龍去麻黄加杏仁是欲發散水寒也經曰喘而汗出者¶
與葛根黄芩黄連湯以利之(此邪氣内攻氣逆不利因/喘而汗出見其邪氣在裏)¶
(也雖表未解/未可和之)汗出而喘者與麻黄甘草石膏湯以發之¶
(此外邪壅盛使氣不利汗出而喘不已/見其邪氣在表也雖經汗下亦可發之)若傷寒止於邪¶
氣在表而喘者心腹必濡而不堅設或腹滿而喘則又¶
<pb:KR3e0078_WYG_046-10b>¶
為可下之證經曰短氣腹滿而喘有潮熱者此外欲解¶
可攻裏也又汗出髪潤喘不休者為肺絶身汗如油喘¶
而不休為命絶直視讝語喘滿者死是皆不治之喘也¶
太陽病頭痛發熱身痛腰痛骨節痛惡風無汗而喘麻¶
黄湯　太陽與陽明合病喘而胸滿者不可下麻黄湯¶
　許有人病傷寒脈浮而長喘而胸滿身熱頭痛腰脊¶
　强鼻乾不得卧予曰太陽陽明合病仲景云中有三¶
　證下利葛根湯不下利嘔逆者加半夏喘而胸滿者¶
<pb:KR3e0078_WYG_046-11a>¶
　麻黄湯也治以麻黄湯得解¶
傷寒表不解心下有水氣乾嘔發熱而欬或喘者小青¶
龍湯(方見太/陽病)　發汗後飲水多必喘以水灌之亦喘(喘/肺)¶
(疾飲水多而喘者飲冷傷肺也以冷水灌洗而喘/者形寒傷肺也  或用小青龍加杏仁猪苓湯)　傷¶
寒心下有水氣欬而微喘發熱不渴服湯已渇者此寒¶
去欲解也小青龍湯　喘家有汗桂枝湯加厚朴杏仁¶
佳(太陽病為諸陽主氣風甚氣擁則生喘也/與桂枝湯以散風加厚朴杏仁以降氣)　太陽病¶
下之微喘者表未解故也桂枝加厚朴杏仁湯主之(下/後)¶
<pb:KR3e0078_WYG_046-11b>¶
(大喘則為裏氣太虚邪氣傳裏正氣將脫也下後微喘/則為裏氣上逆邪不能傳裏猶在表也與桂枝湯以解)¶
(外加厚朴杏/仁以下逆氣)¶
桂枝加厚朴杏仁湯方　桂枝(去/皮)芍藥　生薑(切各/三兩)厚¶
　　朴(炙去/皮)甘草(炙各/二兩)杏仁(去皮尖/五十枚)大棗(二十/枚擘)¶
　右七味以水七升煮取三升去滓温服一升¶
發汗後不可更行桂枝湯汗出而喘無大熱者可與麻¶
黄杏仁甘草石膏湯主之(成發汗後喘當作桂枝加厚/朴杏仁湯汗出則喘愈今汗)¶
(出而喘為邪氣壅甚桂枝湯不能發散故不可更行桂/枝湯汗出而喘有大熱者内熱氣甚也無大熱者表邪)¶
<pb:KR3e0078_WYG_046-12a>¶
(必甚也與麻黄杏仁甘草石膏湯以散其邪張予觀仲/景常言發汗後乃表邪悉解止餘一證而已故言不可)¶
(更行桂枝湯今汗出而喘無大熱乃上焦餘邪未解當/用麻黄杏仁甘草石膏湯以散之夫桂枝加厚朴杏仁)¶
(湯乃桂枝證悉具而加喘者用之註言汗出而喘以為/邪氣壅甚非桂枝所能發散此誤也况身無大熱更無)¶
(證何故復言表邪必甚其後章下後不可更行桂枝湯/條下注曰汗下雖殊既不當損正氣則一其言有至理)¶
(存焉可見汗後所注之誤矣原其理當時因/事發機前後失於照應故有此等之弊也)　下後不¶
可更行桂枝湯若汗出而喘無大熱者可與麻黄杏仁¶
甘草石膏湯(成上條云發汗後不可更行桂枝湯汗出/而喘無大熱者為與此證法同汗下雖殊)¶
(既不當損正氣則一邪氣所傳既同遂用一/法治之經所謂若發汗若下若吐後是矣)¶
<pb:KR3e0078_WYG_046-12b>¶
麻黄杏仁甘草石膏湯方¶
　　麻黄(四兩/去節)杏仁(五十枚/去皮尖)甘草(炙二/兩)石膏(半斤碎/緜裹)¶
　右四味以水七升先煮麻黄減二升去上沫内諸藥¶
　煮取二升去滓温服一升¶
　(肝苦急急食甘以緩之風氣通/於肝風邪外甚故以甘劑發之)¶
太陽病桂枝證醫反下之利遂不止脈促者表未解也¶
喘而汗出者葛根黄芩黄連湯(方見/下利)¶
陽明中風口苦咽乾腹滿微喘發熱惡寒脈浮而𦂳若¶
<pb:KR3e0078_WYG_046-13a>¶
下之則腹滿小便難麻黄湯　陽明脈浮無汗而喘者¶
發汗則愈宜麻黄湯　陽明病脈浮而𦂳咽燥口苦腹¶
滿而喘發熱汗出不惡寒反惡熱身重白虎湯五苓散¶
　傷寒四五日脈沉而喘滿沈為在裏而反發其汗津¶
液越出大便為難表虚裏實久則讝語(邪氣入内之時/得脈沈而喘滿)¶
(裏證具也則當下之反發其汗令津液越出胃中乾/燥大便必難久則屎燥必發讝語也  大承氣湯)¶
陽明病脈遲雖汗出不惡寒者其身必重短氣腹滿而¶
喘有潮熱者此外欲解可攻裏也手足濈然而汗出者¶
<pb:KR3e0078_WYG_046-13b>¶
此大便已鞭也大承氣湯主之　病人小便不利大便¶
乍難乍易時有微熱喘冐不能卧者有燥屎也宜大承¶
氣湯¶
診傷寒吐下後不大便潮熱若劇則不識人循衣摸牀¶
微喘直視脈弦者生濇者死(詳循衣/摸牀)　濕家下後額汗¶
微喘大小便利者死(論見/體痛)　少隂病息髙者死(詳見厥/利論見)¶
(欲/寐)　厥冷無脈灸之不還反微喘者死(詳見/厥利)　直視譫¶
語喘滿者死(論見/譫語)　脈浮洪汗出如油髪潤喘不休為¶
<pb:KR3e0078_WYG_046-14a>¶
命絶¶
　　　附¶
活隂證喘促者返隂丹主之四肢逆冷喘促入口便佳¶
(方見/隂毒)¶
病人小渇與水劇飲之致停飲心下滿結者喘死甚衆¶
當以五苓散或陷胸丸主之(方見渴/及結胸)¶
戴喘嗽有隂陽太陽經喘嗽畧於前本經言之詳見嗽¶
門少陽有嗽無喘有喘非少陽也其見少陽證而嗽者¶
<pb:KR3e0078_WYG_046-14b>¶
宜小柴胡湯加北五味子六分乾薑四分陽明有喘無¶
嗽有嗽非正陽明也其陽明證喘有潮熱者宜大承氣¶
湯隂證喘惟少隂有之若四肢沈重疼痛小便如常大¶
便自利而嗽者真武湯去芍藥加北五味乾薑各半錢¶
細辛三錢此隂中之隂若四肢厥逆腹中痛泄利下重¶
而咳四逆湯加北五味乾薑各半錢下利嘔渇身煩不¶
得眠而咳嗽者豬苓湯此隂中之陽諸隂喘促最為危¶
證返隂丹¶
<pb:KR3e0078_WYG_046-15a>¶
呉凡表有寒發喘者脈浮𦂳惡寒身疼無汗也宜麻黄¶
湯汗之若表有風發喘者脈浮緩惡風自汗也宜桂枝¶
湯加厚朴杏仁主之凡陽明内實不大便腹滿短氣發¶
潮熱而喘者大柴胡加厚朴杏仁湯或小承氣湯凡隂¶
證厥逆脈沉細而微氣促而喘無汗者宜四逆湯加五¶
味杏仁凡虚人脈伏若手足逆冷而喘者五味子湯凡¶
暴冐風寒脈浮無汗而喘蘇沈九寳湯凡熱盛有痰脈¶
弦數而喘不可汗不可下以小柴胡湯加知母貝母𤓰¶
<pb:KR3e0078_WYG_046-15b>¶
蔞仁胸滿者加枳殻桔梗心下滿者加枳實黄連舌燥¶
飲水而喘者加知母石膏主之古人云諸喘為惡故非¶
輕也華佗曰盛則為喘蓋非肺氣盛也乃肺中之邪火¶
盛也所以㵼白者㵼肺中之火也非㵼肺也又為㵼心¶
湯乃㵼心下之痞滿者也衛生寳鑑曰凡看文字有餘¶
當認足不足者蓋受病為不足病氣為有餘也¶
五味子湯(方見/厥門)¶
蘇沉九寳湯　桑白皮(上/)甘草(下/)大腹皮(下/)官桂(下/)麻¶
<pb:KR3e0078_WYG_046-16a>¶
　　黄(中/)薄荷(下/)陳皮(上/)紫蘇(中/)杏仁(去皮尖/炒中)生薑(三/片)¶
　　烏梅(半/個)¶
　右用水二鍾煎至八分去滓通口服¶
加減㵼白散　治煩熱胸膈不利上氣喘促口乾或欬¶
　者¶
　　桑白皮(二/錢)知母　橘紅　𤓰蔞仁(去/殻)細黄芩　貝¶
　　母　桔梗　甘草(各一錢/五分)地骨皮(一/錢)¶
　右煎服法同前¶
<pb:KR3e0078_WYG_046-16b>¶
　　　短氣¶
成短氣者氣急而短促似喘而非喘喘則張口擡肩短¶
氣只是氣促不能相續似喘而不擡肩似呻吟而無痛¶
也有責為實者(經曰短氣腹滿而喘有潮熱此外/欲解可攻裏此短氣之實者也)有責¶
為虚者(經曰趺陽脈浮而緊緊則為寒微則為/虚微虚相搏則為短氣此短氣之虚也)有在表¶
者(經曰短氣但坐以汗出不徹故也更發汗則愈與其/風濕相搏汗出短氣小便不利惡風者甘草附子湯)¶
(此邪在表/而氣短也)有在裏者(經曰乾嘔短氣汗出不惡寒此表/解裏未和十棗湯與太陽病醫反)¶
(下之短氣煩躁懊憹心中硬成結/胸大陷胸湯此邪在裏而短氣也)治各有異大抵短氣¶
<pb:KR3e0078_WYG_046-17a>¶
為實要略曰短氣不足以息者實也又水停心下亦令¶
短氣要略曰食少飲多水停心下微者短氣學者察諸¶
表證短氣骨節痛不得屈伸汗出小便不利惡風身腫¶
者為風濕宜甘草附子湯(方論見/體痛)　短氣腹滿脇痛其¶
人若脈弦浮大外不解無汗嗜卧身黄小便難有潮熱¶
者小柴胡湯(論見胃實方/見往来寒熱)裏證若表未解手足濈然汗¶
出或有潮熱者宜大承氣湯(方論見/潮熱)　若表解心下痞¶
鞭乾嘔短氣者宜十棗湯(方論見/脇滿痛)¶
<pb:KR3e0078_WYG_046-17b>¶
汗不徹短氣煩躁若發汗不徹續微汗出不惡寒表證¶
不罷面赤者為併病更發汗則愈(論見/面赤)¶
下後若下後心中懊憹心下鞭痛者用大陷胸湯(論見/結胸)¶
診趺陽脈微而緊緊則為寒微則為虚微緊相搏則為¶
短氣坐而伏者短氣也¶
　　　附¶
陶傷寒失於汗下或因汗下後虚令人氣逆不相接續¶
者名短氣分虚實治之此與喘證不相類¶
<pb:KR3e0078_WYG_046-18a>¶
呉因汗吐下後元氣虚弱脈来微虚氣不能相接而短¶
少者以人參益氣湯凡隂證脈弱沉細而遲手足逆冷¶
面上惡寒如刀割口鼻之氣難以布息而短者宜四逆¶
湯加人參主之又食少飲多水停心下令人短氣煩悶¶
茯苓甘草湯¶
　　　身重¶
成身重之由有風濕有風寒有風濕俱見有火逆有易¶
病有三陽合病雖所得不一然悉屬三陽非若身疼兼¶
<pb:KR3e0078_WYG_046-18b>¶
有三隂裏寒也壊病有矣寒則無之識者鑒焉¶
太陽傷寒脈浮緩身不疼但重乍有輕時無少隂證者¶
大青龍湯發之(詳太/陽病)　發汗已身猶灼熱名曰風温脈¶
浮汗出身重多眠鼻息鼾(詳風温宜活/人萎㽔湯)　風温脈浮身¶
重汗出惡風者宜¶
防已黄茋湯　防已(一/兩)甘草(半/兩)白朮(七錢/半)黄茋(去蘆一/兩一錢)¶
　右㕮咀毎服五錢生薑四片大棗一枚水一盞半煎¶
　至八分温服良久再服服後當如蟲行皮中從腰下¶
<pb:KR3e0078_WYG_046-19a>¶
　如冰後坐被上又以一被繞腰已下温令微汗瘥¶
　喘者加麻黄半兩　胃中不和者加芍藥三分氣上¶
　衝者加桂三分　下有沈寒者加細辛三分¶
脈浮宜以汗解用火炙之邪無從出因火而盛病從腰¶
以下必重而痺名火逆也　脈浮數者法當汗出而愈¶
若下之身重心悸者不可發汗當自汗出乃解所以然¶
者尺中脈微此裏虚須表裏實津液自和便自汗出愈¶
　傷寒八九日下之胸滿煩驚小便不利讝語一身盡¶
<pb:KR3e0078_WYG_046-19b>¶
重不可轉側者柴胡加龍骨牡蠣湯主之(方見驚重張/病有身  不)¶
(能轉側下後血虚津液不榮於外也身疼不能轉側者/風濕相搏於經而裏無邪也經曰傷寒八九日風濕相)¶
(搏身疼體煩不能自轉側不嘔不渇脈浮虚而濇者以/桂枝附子湯主之此以柴胡加龍骨牡蠣湯主之以上)¶
(二證言不能轉側頗相似論疼與/重俱不相侔各從本法為宜也)¶
陽明病脈遲汗出不惡寒身重短氣腹滿而喘或潮熱¶
或不潮熱承氣湯證(詳腹/滿)　陽明病脈浮緊口苦咽燥¶
腹滿而喘發熱汗出不惡寒身重忌汗忌燒鍼忌下(詳/自)¶
(汗注云此證/宜和解之)¶
<pb:KR3e0078_WYG_046-20a>¶
三陽合病腹滿身重難以轉側口不仁而面垢讝語遺¶
尿發汗則讝語下之則額上生汗手足逆冷若自汗出¶
者白虎湯主之(成腹滿身重難以轉側口不仁而讝語/者陽明也鍼經曰少陽病甚則面微塵)¶
(此面垢者少陽也遺尿者太陽也三者以陽明證多故/出陽明篇中三陽合病為表裏有邪若發汗攻表則燥)¶
(熱益甚必愈讝語若下之攻裏表熱乗虚内陷必額上/汗出手足逆冷其自汗出者三陽經熱甚也内經曰熱)¶
(則腠理開榮衛通汗大泄/與白虎湯以解内外之熱)¶
少隂病腹痛小便不利四肢沈重疼痛下利者真武湯¶
中暍發熱惡寒身重而痛手足逆冷小有勞身即熱小¶
<pb:KR3e0078_WYG_046-20b>¶
便已洒洒然毛聳其脈弦細芤遲口開前板齒燥此為¶
太陽中暍忌汗下温鍼(宜白虎加人/參湯詳暑病)¶
隂陽易身重少氣少腹裏急或引隂中熱上衝胸眼花¶
者此為隂陽易宜燒裩湯(方論見/隂陽易)¶
　　　難轉側¶
三陽合病腹滿身重難轉側汗出者白虎湯(論見/身重)　下¶
後胸滿煩驚小便不利譫語身重不可轉側者柴胡牡¶
蠣湯(論見/驚)　風濕相摶身體煩痛不能自轉側不嘔不¶
<pb:KR3e0078_WYG_046-21a>¶
渴脈浮虚而澁者桂枝附子湯(論詳身/體痛)¶
　　　面赤　(面垢/)　(眼花/)　(面青/)¶
太陽病面反有熱色二陽併病面色縁縁正赤陽明面¶
合赤色皆是表邪必發散解肌而愈少陽目赤和解而¶
安少隂面赤色厥隂面少赤帶陽二日必四逆而後可¶
也面赤雖由陽熱而生然各經俱無可下之證在少隂¶
厥隂者正證有下利厥逆脈微實為隂寒之病縦面赤¶
似陽只是兼化而已¶
<pb:KR3e0078_WYG_046-21b>¶
太陽病如瘧狀若脈微惡寒面反有熱色而身痒者桂¶
枝麻黄各半湯小汗之(方論見/發熱)　脈浮而遲面熱赤而¶
戰惕者六七日當汗出而解反發熱者瘥遲為無陽不¶
能作汗其身必痒也¶
二陽併病太陽初得病時發其汗汗先出不徹因轉屬¶
陽明續自微汗出不惡寒若太陽證不罷者不可下之¶
下之為逆如此可小發汗設面色縁縁正赤者陽氣怫¶
鬱在表當解之薰之若發汗不出出不足言陽氣怫鬱¶
<pb:KR3e0078_WYG_046-22a>¶
不得越當汗不汗其人躁煩不知痛處乍在腹中乍在¶
四肢按之不可得其人短氣但坐以汗出不徹故也更¶
發汗則愈何以知汗出不徹以脈澁故知也(因發不透/徹而面赤)¶
(躁煩短氣者不足言陽氣怫鬱止/是當汗不汗也故更發汗則愈)　陽明病面合赤色¶
不可攻(葛根/湯)　少隂病下利清榖手足厥逆脈微欲絶¶
身反不惡寒者通脈四逆湯加葱白(詳下/利)　厥隂下利¶
清榖脈沈遲面少赤身有微熱者必鬱冐汗出而解病¶
人必微厥所以然者其面戴陽下虚故也(詳下/利)　面赤¶
<pb:KR3e0078_WYG_046-22b>¶
而身熱足寒卒口噤背反張者痙病也(詳雜病/痙門)　面赤¶
而斑斑如錦紋咽喉痛唾膿血者陽毒也(詳陽/毒)　面垢¶
三陽合病腹滿身重難轉側口不仁譫語面垢遺尿不¶
可汗下　面青太陽病汗後遂發熱惡寒復加燒針因¶
胸痞面青膚瞤者難治色微黄身足温者易愈¶
目赤少陽中風兩耳無聞目赤胸滿而煩者不可吐下¶
(小柴/胡湯)¶
　　　附¶
<pb:KR3e0078_WYG_046-23a>¶
　面黄孫兆口訣云工部郎中鄭忠厚患傷寒胸腹滿¶
　面黄如金色諸翰林醫官商議略不定推讓曰胸滿¶
　可下恐脈浮虚召孫至曰諸公雖疑不用下藥鄭之¶
　福也下之必死某有一二服藥服之必瘥遂下小陷¶
　胸湯尋利其病遂良愈明日而色改白京師人稱服¶
　　　壊病¶
仲太陽病三日已發汗若吐若下若温針仍不解者此¶
為壊病桂枝不中與也觀其脈證知犯何逆隨證治之¶
<pb:KR3e0078_WYG_046-23b>¶
　按逆者謂不當汗而汗不當下而下或汗下過甚皆¶
　不順於理故云逆也隨證治之者如後云汗後病不¶
　解及發汗若下之病仍不解某湯主之之類是也隨¶
　證治之一句語活而義廣玉韓諸家以壊病另作一¶
　證而以羊肉湯主之誤矣¶
本太陽病不解轉入少陽者脇下鞭滿乾嘔不能食往¶
来寒熱尚未吐下脈沉緊者與小柴胡湯若已吐下發¶
汗温針讝語柴胡證罷此為壊病知犯何逆以法治之¶
<pb:KR3e0078_WYG_046-24a>¶
　趙仲景論中所謂壊病者以太陽病誤汗吐下後虚¶
　煩結胸痞氣吐後内煩腹脹滿等證是也此正謂桂¶
　枝不中與小柴胡湯證罷者渇甞指異氣之病如活¶
　人所謂異氣為壊病之說仲景又云更感異氣變為¶
　他病者即索矩所謂二氣三氣雜合為病是也以其¶
　未可定名而非有名四種温病之比故以變病名之¶
　且四經温病仲景以為冬傷於寒至發為温病温病¶
　未巳重遇於邪變為温瘧風温温毒温疫病未甞壊¶
<pb:KR3e0078_WYG_046-24b>¶
　故以變證名之一曰壊病一曰變證名目自是不同¶
　可見異氣不為壊病也審矣假如温瘧果為壊病則¶
　仲景不言小柴胡湯證罷也請人思焉¶
是齋方傷寒隂陽二證不明或投藥錯誤致患人困重¶
垂死七日以後皆可服傳者云千不失一用好人參一¶
兩去蘆薄切水一大升於銀石器内煎至一盞以新水¶
沈之取冷一服而盡汗不自他出只在鼻梁尖上涓涓¶
如水是其應也妙甚蘇韜光云侍郎方丈甞以救數十¶
<pb:KR3e0078_WYG_046-25a>¶
人王使君宰清流日倅車申屠行父子之婦産後病時¶
疫一十餘日已成壊病偶見問因勸其只服人參一味¶
遂安是時未知有此方偶然暗合耳¶
海陽證大汗大下後亡陽於外亡血於内上而津脫下¶
而液脫津液兩亡宜以羊肉湯補之矧隂證者豈可不¶
温補哉此與傷寒太陽證振揺與真武湯一例外之陽¶
病至此尚温况内之隂候豈得不補耶¶
韓産脫血虚者宜用羊肉湯傷寒汗下太過亡陽失血¶
<pb:KR3e0078_WYG_046-25b>¶
若只用救逆效必遲矣與羊肉湯為效神速病人面色¶
雖見陽是客熱上焦中下二焦隂氣已盛若調得下焦¶
有陽則上焦陽氣下降丹田知所歸宿矣夫氣有高下¶
病有逺近證有中外治有輕重各適其至所為故病八¶
九日汗下太過二脈沈細無力多踡足卧惡聽人聲皮¶
有粟時戰如瘧宜羊肉湯主之¶
羊肉湯方　當歸　白芍藥　牡蠣(煅赤各/一兩)生薑(二/兩)桂¶
　　枝(七錢/半)龍骨(煅通赤/半兩)黒附子(炮去皮/臍四錢)¶
<pb:KR3e0078_WYG_046-26a>¶
　右為粗末毎服一兩羊肉四兩葱白五寸去黄心同¶
　剉爛以水五升熬減一半以来濾絞去渣分三服服¶
　之　按此方隂證宜之¶
鼈甲散　治傷寒八九日不瘥諸藥不効名壞傷寒¶
　　鼈甲(醋炙/為末)升麻　前胡　烏梅肉　枳實　犀角¶
　　(鎊/)黄芩(各半/兩)甘草(二錢/半)生地黄(一/兩)　每服五錢水¶
　一盞半煎至八分去滓服　按此方陽證宜之¶
　　　振戰慄¶
<pb:KR3e0078_WYG_046-26b>¶
成振者聳動也戰者戰揺也慄者心戰也振輕而戰重¶
也戰外而慄内也振者責其虚寒虚則不至於争故止¶
於振聳耳戰者為正與邪争為則股慄而戰矣戰雖重¶
於振而慄重於戰也戰者正氣勝慄則邪氣勝也皆邪¶
正之相爭也¶
太陽傷寒若吐若下後心下逆滿氣上衝胸起則頭眩¶
脈沈緊發汗則動經身為振振揺者茯苓桂枝白朮甘¶
草湯主之(成吐下後裏虚氣上逆者心下逆滿氣上衝/胸表虛陽不足起則頭眩脈浮緊為邪在表)¶
<pb:KR3e0078_WYG_046-27a>¶
(當發汗脈沈緊為邪在裏則不可發汗發汗則外動經/絡損傷陽氣陽氣外虚則不能主持諸脈身為振振揺)¶
(也與此湯以/和經益陽)¶
茯苓桂枝白术甘草湯方　桂枝(去皮/三兩)茯苓(四/兩)白术¶
　　甘草(各二/兩炙)¶
　右四味以水六升煮取三升去滓分温三服¶
　(陽不足者補之以甘茯苓白术生津液而益陽/也裏氣逆者散之以辛桂枝甘草行陽散氣)¶
太陽病發汗汗出不解其人仍發熱心下悸頭眩身瞤¶
動振振欲擗地真武湯主之(方見/下利)¶
<pb:KR3e0078_WYG_046-27b>¶
　孫太乙宫道士周徳真患傷寒發汗出多驚悸目眩¶
　身戰掉欲倒地衆醫有欲發汗者有作風治者有用¶
　冷藥解者病皆不除召孫至曰太陽經病得汗早欲¶
　解不解者因太陽經欲解復作汗腎氣不足汗不来¶
　所以心悸目眩身轉遂作真武湯服之三服微汗自¶
　出遂解盖真武湯附子白术和其腎氣腎氣得行故¶
　汗得来也若但責太陽者惟能乾涸血液耳仲景云¶
　尺脈不足榮氣不足不可以汗以此知腎氣怯則難¶
<pb:KR3e0078_WYG_046-28a>¶
　得汗也明矣許學士云鄉里有一姓髙者子年三十¶
　初得病身微汗脈弱惡風醫以麻黄藥與之汗遂不¶
　止發熱心多驚悸夜不得眠譫語不識人筋惕肉瞤¶
　振振動揺醫又進鎮心藥予曰强汗之過也仲景曰¶
　脈微汗出惡風不可服青龍湯服之則筋惕肉瞤此¶
　為逆也惟真武湯可救進此三服佐以清心竹葉湯¶
　數日遂愈(清心竹葉/湯方未考)¶
下後復發汗必振寒脈微細所以然者以内外俱虚故¶
<pb:KR3e0078_WYG_046-28b>¶
也　亡血家不可發汗發汗則寒慄而振　太陽病火¶
熨其背大汗出火熱入胃發譫語十餘日振慄自下利¶
者此為解也(詳譫/語)　脈浮緊按之芤當戰而汗出解脈¶
芤為虚是以發戰脈浮為在表故當汗出解也(論見/首卷)¶
太陽病脈隂陽俱停等必戰慄汗出而解(論見/發熱)　凡柴¶
胡證下之若柴胡證不罷者復與柴胡湯必蒸蒸而振¶
發熱汗出而解(論見往/来寒熱)　脈浮而遲面熱赤而戰惕者¶
當汗出解也反發熱者脈遲不能作汗其身必痒也(論/見)¶
<pb:KR3e0078_WYG_046-29a>¶
(面/赤)　諸乗寒者則為厥鬱冐不仁口急不能言戰而慄¶
也隂中於邪必内慄也表氣微虚裏氣不守故邪中於¶
隂也¶
　韓汗下後戰者與救逆湯微減與羊肉湯再投而戰¶
　解若隂氣内盛正氣太虚心慄鼓頷身不戰者遂成¶
　寒逆宜灸之或用大建中湯仲景治尸厥戰而慄者¶
　刺期門巨闕¶
　呉凡振者大抵氣血俱虚不能榮養筋骨故為之振¶
<pb:KR3e0078_WYG_046-29b>¶
　揺而不能主持也須大補氣血則可予曽用人參養¶
　榮湯得効又一人身揺不得眠者以十味温膽湯倍¶
　加人參遂愈内經曰寒之傷人使人毫毛畢直鼔頷¶
　戰慄而無汗按此表寒而戰慄也經言病有戰而汗¶
　出因得解其脈浮而緊按之反芤此為本虚故當戰¶
　而汗出也又曰脈隂陽俱停以三部浮沉遲數脈同¶
　等必先振慄汗出而解若脈浮數按之不芤其人本¶
　不虚者則汗出而解不發戰也若不發戰而心慄者¶
<pb:KR3e0078_WYG_046-30a>¶
　此隂中於邪必内慄也凡正氣怯弱寒邪在内必為¶
　慄也學者宜詳究焉¶
加味人參養榮湯　治發汗過多氣血俱虚而筋惕肉¶
　瞤或身振揺者　人參(二錢/半)茯苓　甘草(炙/)川芎(各/一)¶
　　(錢/)白术　麥門冬(去/心)當歸身(各一/錢半)五味子(十五/粒)肉¶
　　桂(一錢有熱/者減半)生地黄(一錢半有熱者用/此無汗用熟地黄)黄茋(二錢/半有)¶
　　(自汗者/用二錢)生薑(三/片)棗子(二枚/擘)　水二鍾煎至一鍾去¶
　滓温服如隂虚相火動者加知母黄蘗各一錢酒炒¶
<pb:KR3e0078_WYG_046-30b>¶
　用若陽虛下寒脈微者加熟附子一錢肉桂倍之不¶
　得眠加逺志酸棗仁各一錢¶
加味温膽湯　治虚煩身振不得眠　人參(二錢/半)橘紅¶
　　　茯苓　黄連(酒/炒)軟苗柴胡　當歸身　川芎¶
　　白芍藥　生地黄　酸棗仁(以上各/一錢)半夏(七/分)甘草¶
　　(五/分)竹茹(一/團)生薑(三/片)　上煎服法同前¶
　　　筋惕肉瞤¶
成經云陽氣者精則養神柔則養筋發汗津液枯少陽¶
<pb:KR3e0078_WYG_046-31a>¶
氣大虚筋肉失養故惕惕而跳瞤瞤然而動也直宜温¶
經益陽真武之類是矣又傷寒吐下後復發汗筋脈動¶
惕者久而成痿及太陽病發汗復下之表裏俱虚復加¶
燒針因膚瞤者難治二者逆之甚也又非若但發汗後¶
可比發汗吐下庸可忽諸¶
太陽病脈微弱汗出惡風者不可服大青龍湯服之則¶
厥逆筋惕肉瞤宜真武湯　太陽病已汗不解仍發熱¶
頭眩身瞤振振欲擗地者真武湯(或以人參養榮/湯倍人參當歸)　傷¶
<pb:KR3e0078_WYG_046-31b>¶
寒吐下後復發汗虚煩脈甚微八九日心下痞脇下痛¶
氣上衝咽喉眩冐經脈動惕者久而成痿(真武湯桂枝/苓术甘草湯)¶
　陽明傷寒吐下後不解不大便五六日至十餘日日¶
晡時發潮熱不惡寒獨語如見鬼狀循衣摸牀惕而不¶
安微喘直視脈弦者生澀者死但發熱譫語者大承氣¶
湯　陽明脈浮而緊咽燥口苦腹滿而喘發熱汗出不¶
惡寒反惡熱身重若加燒針必怵惕躁煩不得眠　若¶
動氣在左頭汗不止者活人用防風白朮牡蠣次服建¶
<pb:KR3e0078_WYG_046-32a>¶
中湯¶
診汗下吐温針後若膚瞤動胸煩面色青黄者難治(論/見)¶
(痞/)¶
　活傷寒吐下後發汗脈微心下痞脇痛氣上衝筋脈¶
　動惕此為逆甚¶
　呉夫此證皆因發汗攻表太過邪熱未解血氣虚奪¶
　筋肉失養所致或不因此由素禀血少邪熱摶於血¶
　脈之中火性動惕故也曽治一人傷寒不經發汗七¶
<pb:KR3e0078_WYG_046-32b>¶
　八日筋脈動惕潮熱来尤甚其肉不瞤大便秘結不¶
　行小便赤澀以手按臍旁鞭痛此有燥屎也以加味¶
　大柴胡湯下之而愈又一人傷寒十餘日曽三四次¶
　發汗過多遂變肉瞤身振揺筋脈動惕此汗多氣血¶
　俱虚故也以加味人參養榮湯二劑而愈又一人汗¶
　後虚煩不得眠筋惕肉瞤内有熱以加味温膽湯治¶
　之而愈凡治此證最要察虚實也¶
　　　叉手冐心¶
<pb:KR3e0078_WYG_046-33a>¶
發汗過多叉手自冐心心下悸欲得按者桂枝甘草湯¶
(見/悸)¶
　　　驚　悸¶
驚悸之别雜病中辨之甚明傷寒中有單言驚者有單¶
言悸者理不得淆故兩分之其兼言驚悸者則少陽耳¶
聾目赤胸滿而煩者不可吐下吐下則悸而驚一條而¶
已¶
海茯苓丸　治傷寒後或用心勞倦四肢羸弱心忪驚¶
<pb:KR3e0078_WYG_046-33b>¶
　悸吸吸短氣　茯神　麥門冬(去/心)熟地(各一/兩)牡丹皮¶
　　　人參　黄茋(各七/錢)桂枝　甘草(炙/)牛膝　澤㵼¶
　　(各半/兩)　研為細末煉蜜和搗三五百杵丸如梧桐¶
　子大每服二十丸食前温酒下¶
犀角湯　治傷寒後伏熱在心怔忡驚悸不得眠睡¶
　　犀角屑(半兩/鎊)茵蔯蒿(七錢/半)茯苓(二/兩)芍藥(二/兩)生地黄¶
　　(焙二/兩)麥門冬(去心一/兩半)山梔(半/兩)　為㕮咀每服五錢¶
　水一盞半薑二片竹葉三七片同煎至七分食後服¶
<pb:KR3e0078_WYG_046-34a>¶
麥門冬茯苓飲子　治傷寒後心神恍惚不得卧¶
　　麥門冬(去/心)赤茯苓(去/皮)知母(焙/)芎藭　炙甘草　酸¶
　　棗仁(微/炒)陳皮(去白/炒)㯽榔(各一/兩)　為㕮咀每服五錢¶
　水一盞半生薑五片煎温服日三¶
　　　驚¶
夫驚壊病也由誤下火逆温針所致仲景之法不過隨¶
其逆而調之傷寒八九日下之胸滿煩驚小便不利讝¶
語一身盡重不可轉側者柴胡加龍骨牡蠣湯主之(成/傷)¶
<pb:KR3e0078_WYG_046-34b>¶
(寒八九日邪氣已成熱而復傳陽經之時下之虚其裏/而熱不除胸滿而煩者陽熱客於胸中也驚者心惡熱)¶
(而神不守也小便不利者裏虚澤液不行也讝語者胃/熱也一身盡重不可轉側者陽氣内行於裏不營於表)¶
(也與柴胡湯以除胸滿而煩加龍骨牡蠣鉛丹收斂神/氣而鎮驚加茯苓以行盡液利下利加大黄以逐胃熱)¶
(止讝語加桂枝以行陽氣而/解身重雜錯之邪斯悉愈矣)¶
柴胡加龍骨牡蠣湯方　半夏(湯洗/二合)柴胡(四/兩)大黄(二/兩)人¶
　　參　桂枝(去粗/皮)茯苓　龍骨　鉛丹　牡蠣(熬/)生¶
　　薑(各一/兩半)大棗(六/枚)　右十一味以水八升煮取四升¶
　内大黄切如碁子更煮一二沸去滓温服一升¶
<pb:KR3e0078_WYG_046-35a>¶
傷寒脈浮醫以火迫刧之亡陽必驚狂起卧不安者桂¶
枝去芍藥加蜀漆牡蠣龍骨救逆湯主之(成傷寒脈浮/責邪在表醫)¶
(以火刧發汗汗大出者亡其陽汗者心之液亡陽則心/氣虚心惡熱火邪内迫則心神浮越故驚狂起卧不安)¶
(與桂枝湯解未盡表邪去芍藥以芍藥益隂非亡陽所/宜也火邪錯逆加蜀漆之辛以散之陽氣亡脱加龍骨)¶
(牡蠣之澀以固之本草云澀/可去脫龍骨牡蠣之屬是也)¶
桂枝去芍藥加蜀漆龍骨牡蠣救逆湯方　桂枝(去粗/皮)¶
　　生薑(切/)蜀漆(洗去腥/各三兩)牡蠣(熬五/兩)龍骨(四/兩)甘草(炙二/兩)¶
　　大棗(十二/枚擘)　研為末以水一斗二升先煮蜀漆減¶
<pb:KR3e0078_WYG_046-35b>¶
　二升内諸藥煮取三升去滓温服一升¶
太陽傷寒者加温針必驚也(心屬火火先入心心主血/而藏神血如水也神如魚)¶
(也兩陽相熏灼水熱湯/沸則魚驚躍不能安矣)　風温脈浮自汗身重多眠若¶
被火者微則發黄劇則如驚癎時瘈瘲(論見/風温)¶
　呉大抵傷寒汗吐下之後虚極之人或因事未决遂¶
　生驚悸者宜養血安神鎮心之劑或硃砂安神丸之¶
　類¶
　　　悸¶
<pb:KR3e0078_WYG_046-36a>¶
成悸心忪也築築惕惕然動怔怔忪忪不能自安也有¶
氣虚而悸有停飲而悸有汗下後而悸者(汗為心液汗/去心虚如魚)¶
(無水/故悸)傷寒二三日心悸而煩者小建中湯少隂病四逆¶
或悸者四逆散加桂是氣虚而悸也(陽氣内弱心/下空虛故悸)飲水¶
多心下悸是停飲而悸也(心為火而惡水水既内/停心不自安則為悸也)太陽¶
病發汗過多叉手自冐心心下悸者太陽病若下之身¶
重心下悸者不可發汗少陽病不可發汗汗則譫語此¶
屬胃胃和則愈胃不和則煩而悸少陽病不可吐下吐¶
<pb:KR3e0078_WYG_046-36b>¶
下則悸而驚是數者皆汗下後挟邪而悸者也其治或¶
鎮固之或化散之惟飲之為悸甚於他邪雖有餘邪必¶
先治悸何者以水停心下無所不入侵於肺為喘嗽傳¶
於胃為噦噎溢於皮膚為腫漬於腸間為利治不可緩¶
也故經曰厥而心下悸宜先治水與茯苓甘草湯後治¶
其厥厥病甚重猶先治水况病之淺者乎¶
太陽傷寒二三日心中悸而煩者小建中湯(方見/腹痛)　傷¶
寒脈結代心動悸炙甘草湯主之(成結代之脈動而中/止能自還者名曰結)¶
<pb:KR3e0078_WYG_046-37a>¶
(不能自還者名曰代由血氣虛衰不能相續也心中悸/動知真氣内虚也與炙甘草湯益虚補血氣而復脈)¶
炙甘草湯方(一名復/脈湯)　甘草(炙四/兩)生薑(切/)桂枝(去粗皮/各三兩)¶
　　人參　阿膠(各二/兩)生地黄(一/斤)麥門冬(去/心)麻子仁(各/半)¶
　　(升/)大棗(十二/枚擘)　上九味以清酒七升水八升先煮¶
　八味取三升去滓内膠烊消盡温服一升日三服¶
　(補可以去弱人參甘草大棗之甘以補不足之氣桂/枝生薑之辛以益正氣聖濟經曰津耗散為枯五臟)¶
　(痿弱榮衛涸流濕劑所以潤之麻仁阿膠/麥門冬地黄之甘潤經益血復脈通心也)¶
太陽病小便利者以飲水多必心下悸小便少者必苦¶
<pb:KR3e0078_WYG_046-37b>¶
裏急也(成飲水多而小便利者則水不内蓄但胸中水/多令心下悸金匱要畧曰食少飲多水停心下)¶
(甚者則悸飲水多而小便不利則水蓄於内而不行/必苦裏急也  小便不利茯苓甘草湯裏急十棗湯)¶
脈浮數者法當汗出而愈若下之身重心悸者不可發¶
汗當自汗出乃解所以然者乃中脈微此裏虚須表裏¶
實津液自和便自汗出愈(詳自/汗)　發汗過多其人叉手¶
自冐心心下悸欲得按者桂枝甘草湯主之(成發汗過/多亡陽也)¶
(陽受氣於胸中胸中陽氣不足故病叉手自冐心/心下悸欲得按者與桂枝甘草湯以調不足之氣)¶
桂枝甘草湯方(桂枝之辛走肺而益氣/甘草之甘入脾而緩中)¶
<pb:KR3e0078_WYG_046-38a>¶
　　桂枝(去粗皮/四兩)甘草(炙二/兩)　上二味以水三升煮取¶
　一升去滓頓服¶
發汗後其人臍下悸者欲作奔豚茯苓桂枝甘草大棗¶
湯主之(汗者心之液發汗後臍下悸者心氣虚而腎氣/發動也腎之積名曰奔豚發則從少腹上至心)¶
(下為腎氣逆欲上凌心今臍下悸為腎氣發動故/云欲作奔豚與茯苓桂枝甘草大棗湯以降腎氣)¶
茯苓桂枝甘草大棗湯方　茯苓(半/斤)桂枝(去粗皮/四兩)甘草¶
　　(二兩/炙)大棗(十五/枚擘)　上四味以甘爛水一斗先煮茯¶
　苓減二升内諸藥煮取三升去滓温服一升日三服¶
<pb:KR3e0078_WYG_046-38b>¶
　作甘爛水法取水二斗置大盆内以杓揚之水上有¶
　珠子五六千顆相逐取用之¶
　(茯苓以伐腎邪桂枝能泄奔豚甘草大棗之甘滋助/脾土以平胃氣煎用甘爛水者揚之無力取不助腎)¶
　(氣/也)¶
太陽病汗出不解其人仍發熱心下悸頭眩身瞤動振¶
振欲擗地真武湯　少陽中風兩耳無所聞目赤胸中¶
滿而煩者不可吐下吐下則悸而驚(救逆小柴胡去黄/芩加茯苓  趙少)¶
(陽經病證為不可吐下吐下則悸而驚又云尚未吐下/脈沈緊者小柴胡湯又云已吐下發汗温針後譫語為)¶
<pb:KR3e0078_WYG_046-39a>¶
(壊病蓋不可吐下者禁止之辭也未吐下者未經誤治/但可和解而已已吐下者失於誤治成壊病也活人於)¶
(少陽經病證中云尚未可/吐下今添一可字恐未穏)　傷寒五六日中風往來寒¶
熱胸脇滿黙黙不欲飲食心煩喜嘔或心下悸或不渇¶
身有微熱或欬者小柴胡湯　傷寒脈弦細頭痛發熱¶
者屬少陽不可汗汗則譫語此屬胃胃和則愈胃不和¶
則煩而悸(調胃承/氣湯)　少隂病四逆其人或欬或悸或小¶
便不利或腹中痛或泄利下重者四逆散主之(悸者加/桂五分)¶
　厥隂傷寒厥而心下悸者宜先治水當服茯苓甘草¶
<pb:KR3e0078_WYG_046-39b>¶
湯却治其厥不爾水漬入胃必作利也¶
手足厥冷而悸者茯苓甘草湯手足厥而不温者四逆¶
散加桂枝¶
霍亂吐利心悸者理中丸加茯苓¶
　　　藏結與結胸痞氣大同小異¶
問曰病有結胸有藏結其狀何如荅曰按之痛寸脈浮¶
闗脈沈名曰結胸也何謂藏結答曰如結胸狀飲食如¶
故時時下利寸脈浮闗脈細小沈緊名曰藏結舌上白¶
<pb:KR3e0078_WYG_046-40a>¶
胎滑者難治(成結胸者邪結在胸藏結者邪結在藏二/者皆下後邪氣乘虚入裏所致下後邪氣)¶
(入裏與陽相結者為結胸以陽受氣於胸中故爾與隂/相結者為藏結以隂受之則入五藏故爾氣宜通而塞)¶
(故痛邪結陽分則隂氣不得上通邪結隂分則陽氣不/得下通是二者皆心下鞭滿寸脈浮闗脈沈知邪結在)¶
(陽也寸脈浮闗脈小細沈緊知邪結在隂也隂結而陽/不結雖心下結痛飲食亦自如故隂氣乗陽虚而下故)¶
(時時自下利隂得陽即解藏結得熱證多則易治舌上/白胎滑者邪氣結胸中亦寒故云難治  按本文曰如)¶
(結胸狀則與結胸當有分别矣註曰是二者皆心下鞭/痛欠穏當如結胸狀飲食如故只是按之不痛耳既結)¶
(於藏而舌白胎又為胸寒外證上下俱/病故難治也  王朝奉云可刺闗元宂)　藏結無陽證¶
不往來寒熱其人反静舌上胎滑者不可攻也(成藏結/於法當)¶
<pb:KR3e0078_WYG_046-40b>¶
(下無陽證為表無熱不往来寒熱為半表半裏無熱其/人反静為裏無熱經云舌上如胎者以丹田有熱胸中)¶
(有寒以表裏皆寒故不可攻胡王/朝奉云可刺闗元宂服小柴  湯)　病胸中素有痞連¶
在臍旁引入少腹入隂筋者此名藏結死　病發於陽¶
而反下之熱入因作結胸痛發於隂而反下之因作痞¶
所以成結胸者以下之太早故也(張或謂成無已註云/無熱而惡寒者發於)¶
(隂也既無熱而惡寒為隂證安可有下之理又豈止作/痞而已哉夫仲景所謂隂陽者指表裏而言也非此之)¶
(謂也病在表則當汗而反下之因作結胸病雖在裏尚/未入腑而輒下之因作痞所以成結胸者下之太早故)¶
(也痞者下之太早故也經曰脈浮而緊浮則為風緊則/為寒風則傷衛寒則傷榮又曰脈浮而緊復下之緊反)¶
<pb:KR3e0078_WYG_046-41a>¶
(入裏則作痞由此推之風邪入裏則結胸寒邪入裏則/為痞然此亦皆太陽病之所致非隂證之所為也又云)¶
(病在陽應以汗解陽指表證而言也明矣况痞證諸條/未有因無熱而惡寒下之而成者此成先生之誤也)¶
傷寒五六日嘔而發熱柴胡證具而以他樂下之柴胡¶
證仍在者復與柴胡湯此雖已下之不為逆必蒸蒸而¶
振却發熱汗出而解若心下滿而鞭痛者此為結胸也¶
大陷胸湯主之若滿而不痛者此為痞柴胡不中與也¶
宜半夏瀉心湯(活人云知是痞先用桔梗湯尤妙此方/行氣下膈用無不效正氣未衰裏不受)¶
(邪故蒸蒸而振發熱汗出然後則愈若下後邪傳裏甚/心下痞而鞭痛者為結胸宜大陷胸湯以下裏邪痞微)¶
<pb:KR3e0078_WYG_046-41b>¶
(但滿而不痛此為柴胡不可用半夏瀉心湯無已云下/後陽邪傳裏者則結於胸中以胸中為陽受邪與陷胸)¶
(湯仲景於心下滿而鞭痛者與結胸在心之下乎無已/巧言曲喻以陽受氣於胸中陽邪傳裏則結於胸為結)¶
(胸者/誤也)¶
　¶
　¶
　¶
　¶
　證治準繩卷四十六¶
