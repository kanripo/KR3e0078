# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.719077
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷七十七
<pb:KR3e0078_WYG_077-1a>¶
欽定四庫全書¶
　證治凖繩卷七十七¶
　　　　　　　　　　　　明　王肯堂　撰¶
　㓜科¶
　　心臟門¶
　　　心¶
錢心主驚　實則呌哭發熱飲水而搐虛則困卧悸動¶
不安　心病多呌哭驚悸手足動揺發熱飲水　視其¶
<pb:KR3e0078_WYG_077-1b>¶
睡口中氣温或合靣睡及上竄咬牙皆心熱也導赤散¶
主之　心氣熱則心胸亦熱欲言不能而有就冷之意¶
故合靣卧　心氣實則氣上下行濇若合靣卧則氣不¶
得通故喜仰卧使氣得上下通也瀉心湯主之　心病¶
見冬火旺心勝腎也當補腎治心輕者心病退重者下¶
竄不語腎怯虛也(補腎地黄凡/治心瀉心湯)　潔心主熱自病或大¶
熱瀉心湯主之　實則煩熱黄連瀉心湯主之　虛則¶
驚悸生犀散主之　肺乘心㣲邪喘而壯熱瀉白散主¶
<pb:KR3e0078_WYG_077-2a>¶
之　肝乘心虛邪風熱煎大羌活湯下大青丸主之¶
脾乘心實邪泄瀉身熱瀉黄散主之　腎乘心賊邪恐¶
怖惡寒安神丸主之　劉凡心臟得病必先調其肝腎¶
兩臟腎者心之鬼肝氣通則心氣和肝氣滯則心氣乏¶
此心病先求於肝清其源也五臟受病必先𫝊其所勝¶
水能勝火則腎之受邪必𫝊於心故先治其腎逐其邪¶
也故當退腎氣益肝氣兩方或診其脉肝腎兩臟俱和¶
而心自生疾然後審其心家虛實治之　薛仰靣卧者¶
<pb:KR3e0078_WYG_077-2b>¶
因其心胸實熱故喜仰靣而向虛也合靣卧者因心胸¶
虛熱故喜合卧而就實也實則調治心肝虚則調補脾¶
肺二者别之盡其狀矣其咬牙等證多有雷同不必拘¶
泥如用瀉心導赤等劑邪氣雖去而病仍作當調補元¶
氣或反甚急温補元氣其心氣冬見或亥子時病益甚¶
或下竄不語者乃腎水虛而心火甚也用地黄丸其乳¶
下嬰兒須母服之　若呌哭發熱作渴飲水抽搐有力¶
仰靣而睡者屬心經實熱用瀉心湯導赤散若發熱飲¶
<pb:KR3e0078_WYG_077-3a>¶
湯抽搐乏力驚竄咬牙合靣而睡者屬心經虛熱用補¶
心散若喘𠻳面赤壯熱飲水肺乗心也用瀉白散若揺¶
頭劄目身熱抽搐肝乗心也用柴胡清肝散若合目昏¶
睡泄瀉身熱脾乗心也用瀉黄散若竄視驚悸咬牙足¶
熱腎乗心也用安神丸　海心苦緩急食酸以收之五¶
味子　心欲軟急食醎以軟之芒硝　以醎補之澤瀉¶
　以甘瀉之人參黄茋甘草　心虛以炒鹽補之虛則¶
補其母肝乃心之母以生薑補肝如無他證錢氏安神¶
<pb:KR3e0078_WYG_077-3b>¶
丸是也¶
安神丸(錢/氏)治心虛疳熱神思恍惚¶
　　麥門冬(去心/焙)馬牙硝　白茯苓　乾山藥　寒水¶
　　石(研/)甘草(各半/兩)硃砂(一兩/研)龍腦(一字/研)¶
　右八味末之煉蜜為丸芡實大每服半丸沙糖水化¶
　下無時¶
八物定志丸(海/藏)補益心神安定魂魄治痰去胸中邪熱¶
　理肺腎¶
<pb:KR3e0078_WYG_077-4a>¶
　　人參(一兩/半)菖蒲　逺志(去/心)茯神(去/心)茯苓(去皮各/一兩)硃¶
　　砂(二/錢)白术　麥門冬(去心各/半兩)牛黄(二錢/另研)¶
　右九味為細末煉蜜丸如桐子大米飲湯下三十丸¶
　無時　髓竭不足加生地黄當歸　肺氣不足加天¶
　門冬麥門冬五味子　心氣不足加上黨參茯神菖¶
　蒲　脾氣不足加白术白芍藥益智　肝氣不足加¶
　天麻川芎　腎氣不足加熟地黄逺志牡丹皮　膽¶
　氣不足加細辛酸棗仁地榆　神昏不足加硃砂預¶
<pb:KR3e0078_WYG_077-4b>¶
　知子茯神¶
心實以甘草瀉之如無他證重則瀉心湯輕則導赤散¶
瀉心湯(錢/氏)瀉丁心¶
　　黄連(一兩/去鬚)¶
　右一味為極細末每服一字至半錢一錢臨卧温水¶
　調下　海藏云易老單方瀉心湯出於此乃實邪也¶
　實則瀉其子¶
導赤散(錢/氏)瀉丙小腸¶
<pb:KR3e0078_WYG_077-5a>¶
　　生乾地黄　木通　甘草(各等/分)¶
　右三味同為末每服三錢水一盞入竹葉同煎至五¶
　分食後温服　一本不用甘草用黄芩¶
　薛瀉心散導赤散瀉心小腸實火之劑盖心為脾母¶
　脾為心子然心既病則脾土益虛矣用者審之¶
生犀散(錢/氏)治心經虛熱¶
　　生犀(剉取末/二錢)地骨皮(自採/佳)赤芍藥　柴胡根　乾¶
　　葛(剉各/一兩)甘草(炙半/兩)¶
<pb:KR3e0078_WYG_077-5b>¶
　右六味為粗末每服一二錢水一盞煎至七分温服¶
　食後　薛前方云治心經虛熱其所用藥多屬瀉心¶
　瀉肝脾之劑虛熱二字恐魯魚也如心經自病而血¶
　虚熱者用祕㫖安神丸脾虛奪心之氣而熱者用祕¶
　㫖補脾湯肝木不能生心火而虛熱者用地黄丸¶
祕㫖安神丸　治心血虛而睡中驚悸或受驚嚇而作¶
　　人參　半夏(湯/泡)酸棗仁(炒/)茯神(各一/錢)當歸(酒/洗)　橘¶
　　紅　赤芍藥(炒各/七分)五味子(五/粒)甘草(各三/分)¶
<pb:KR3e0078_WYG_077-6a>¶
　右九味為末薑汁糊丸芡實大每服一丸生薑湯化¶
　下¶
　　　發熱¶
辨證錢風温熱壯熱相似　潮熱時間發熱過時即止¶
來日依時又熱此欲發驚侯也　壯熱者一向熱而不¶
已甚則發驚癎也　風温者身不熱而口中氣熱又有¶
風温證者但温而不熱　傷寒熱口熱呵欠頓悶項急¶
(曾云傷寒熱十指捎冷鼻流清涕/發熱無汗面慘凌振右腮有紫紋)　痘瘡熱噴嚏悸動¶
<pb:KR3e0078_WYG_077-6b>¶
耳尖冷(曽云痘瘡熱面赤足冷身發壯熱呵欠頓悶咳/𠻳腰疼時或作驚腹痛自痢及中指獨冷者是)¶
(也/)　變蒸熱唇上白泡珠起耳冷(曾云變蒸熱温温微/熱氣麄驚小哯乳瀉)¶
(黄上唇尖有小泡如水珠子/即變蒸也不須用藥攻治)　疳熱面黄喫炭土羸瘦¶
鼻下赤爛　驚風熱發搐悸癎脉數煩躁顛呌恍忽(曾/云)¶
(驚風熱徧身發熱面光自汗心悸不寕脉數/煩躁治法與急驚證同所用藥餌必先解表)　楊小兒¶
之病惟熱居多夫熱有潮熱驚熱夜熱餘熱食熱疳熱¶
壯熱煩熱積熱風熱虛熱客熱癖熱寒熱血熱瘡疹熱¶
十六者大同而小異熱之始發必有所因也其潮熱發¶
<pb:KR3e0078_WYG_077-7a>¶
歇有時驚熱顛呌恍忽夜熱夕發旦止餘熱寒邪未盡¶
食熱肚腹先發疳熱骨蒸盜汗壯熱一向不止煩熱心¶
躁不安積熱頰赤口瘡風熱汗出身熱虛熱困倦少力¶
客熱來去不定痰熱涎𠻳飲水寒熱發如瘧狀血熱辰¶
巳發熱瘡疹熱耳鼻尖冷諸證得之各有所歸其間或¶
有三兩證交互者宜隨其輕重而處治之　薛小兒之¶
熱有肝心脾肺腎五臟之不同虛實温壯四者之不一¶
及表裏血氣隂陽浮陷與夫風濕痰食各當詳之心熱¶
<pb:KR3e0078_WYG_077-7b>¶
者額上先赤心煩心痛掌中熱而噦或壯熱飲水巳午¶
時益甚肝熱者左頰先赤便難轉筋尋衣捻物多怒多¶
驚四肢困倦寅卯時益甚脾熱者鼻上先赤怠惰嗜卧¶
身熱飲水遇夜益甚肺熱者右頰先赤手搯眉目喘咳¶
寒熱飲水日西熱甚腎熱者頦下先赤兩足熱甚骨蘇蘇¶
如蟲蝕熱甚不能起於牀夜間益甚仍當辨其虛實實¶
則面赤氣粗口燥唇腫作渴飲冷大小便難或掀衣露¶
體煩啼□呌伸體而卧睡不露睛手足指熱宜用表下¶
<pb:KR3e0078_WYG_077-8a>¶
虛則面色青白恍忽神緩口中虛冷噓氣軟弱喜熱惡¶
寒泄瀉多尿或乍涼乍温怫鬱驚惕上盛下泄夜則虛¶
汗屈體而卧睡而露睛手足指冷宜用調補壯熱者肢¶
體大熱熱不已則發驚癎温熱者肢體微熱熱不已則¶
發驚搐隂虛則内熱陽盛則外熱以手輕捫之則熱重¶
按之則不熱此皮毛血脉之熱熱在表也重按之筋骨¶
之分則熱輕手則不熱此筋骨之熱熱在裏也不輕不¶
重按之而熱此肌肉之熱熱在表裏之間也以虛實分¶
<pb:KR3e0078_WYG_077-8b>¶
屬表裏而言之壯熱惡風寒為元氣不充表之虛熱也¶
壯熱不惡風寒為外邪所客表之實熱也壯熱飲湯為¶
津液短少裏之虛熱也壯熱飲水為内火銷爍裏之實¶
熱也若夫内外皆熱則喘而渴齒乾煩寃腹滿四肢熱¶
逢風寒如炙於火能冬不能夏是皆陽盛隂虛也脉尺¶
寸俱滿為重實尺寸俱弱為重虛脉洪大或緩而滑或¶
數而鼔此熱盛拒隂雖形證似寒實非寒也熱而脉數¶
按之不鼓此寒盛格陽雖形證似熱實非熱也發熱惡¶
<pb:KR3e0078_WYG_077-9a>¶
熱大渴不止煩躁肌熱不欲近衣其脉洪大按之無力¶
或兼目痛鼻乾者此血虛發躁也當補其血如不能食¶
而熱自汗者氣虛也當補其氣仲景論内外不足發熱¶
自汗之證禁不可發汗如飲食勞役雖病發熱誤發其¶
汗則表必虛也身熱而汗出者風也發熱身疼而身重¶
黄者濕也増寒發熱惡風自汗脉浮胸痞者痰也發熱¶
頭痛脉數者食也寸口脉微為陽不足隂氣上入陽中¶
則惡寒尺脉弱為隂不足陽氣下入隂中則發熱隂陽¶
<pb:KR3e0078_WYG_077-9b>¶
不歸其分則寒熱交爭也晝則安靜夜則發熱煩躁是¶
陽氣下陷入隂中也晝則發熱煩躁夜則安静是重陽¶
無隂也當亟瀉其陽峻補其隂至若身熱脉弦數戰慄¶
而不惡寒癉瘧也發熱惡寒脉浮數者温病也若四肢¶
發熱口舌咽乾是火熱乗土位濕熱相合故煩躁悶亂¶
也若身體沉重走注疼痛乃濕熱相搏風熱鬱而不得¶
伸也¶
五臟熱錢肝熱手尋衣領及亂捻物瀉青丸主之　壯¶
<pb:KR3e0078_WYG_077-10a>¶
熱飲水喘悶瀉白散主之　薛肝熱者左頰先赤便難¶
轉筋多怒多驚四肢困倦寅卯時益甚宜瀉青丸柴胡¶
飲子¶
心熱視其睡口中氣温或合面睡及上竄咬牙皆心熱¶
也導赤散主之(心氣熱則心胷亦熱欲言不/能而有就冷之意故合面卧)　薛心熱¶
者額上先赤心煩心痛掌中熱而噦或壯熱欲飲水巳¶
午時益甚宜瀉心湯導赤散安神丸¶
脾熱則目黄肚大怠惰嗜卧身熱飲水四肢不收瀉黄¶
<pb:KR3e0078_WYG_077-10b>¶
散主之　薛脾熱者鼻上光赤其熱在肌肉遇夜益甚¶
肺熱手掐眉目鼻面甘桔湯主之咳𠻳寒熱壯熱飲水¶
涼膈散主之若肺虛熱唇深紅色少服瀉白散　薛肺¶
熱者右頰先赤日西熱甚輕則用瀉白散重則用涼膈¶
散及地骨皮散¶
腎熱兩足不喜衣覆地黄丸主之　薛腎熱者頦下先¶
赤兩足熱甚骨酥酥如蟲蝕熱甚不能起於牀夜間益¶
甚宜用滋腎丸¶
<pb:KR3e0078_WYG_077-11a>¶
瀉青丸(見肝/臟)瀉心湯　導赤散　安神丸(並見/心臟)瀉黄散¶
(見脾/臟)瀉白散(見肺/臟)¶
梔子清肝散(一名柴胡/梔子散)治三焦及足少陽經風熱發熱¶
　耳内作癢生瘡或出水疼痛或胷乳間作痛寒熱徃¶
　來¶
　　柴胡　梔子(炒/)牡丹皮(各一/錢)茯苓　川芎　芍藥¶
　　當歸　牛蒡子(炒各/七分)甘草(三/分)¶
　右九味水煎服¶
<pb:KR3e0078_WYG_077-11b>¶
柴胡清肝散　治肝膽三焦風熱怒火或乍寒乍熱徃¶
　來寒熱發熱或頭發瘡毒等證¶
　　柴胡(一錢/半)黄芩(炒/)人參　川芎(各一/錢)山梔(炒一/錢半)連¶
　　翹　甘草(各五/分)桔梗(八/分)¶
柴胡飲子　解肌熱蒸熱積熱或汗後餘熱脉洪實弦¶
　數大便堅實¶
　　黄芩(七/分)甘草(四/分)大黄(八/分)芍藥(七/分)柴胡　人參(各五/分)¶
　　當歸(一/錢)¶
<pb:KR3e0078_WYG_077-12a>¶
　右七味每服一錢薑水煎¶
龍腦飲子　此瀉脾經熱可代瀉黄散用治小兒藴熱¶
　咽喉腫痛赤眼口瘡心煩鼻衂咽乾多渴睡卧不寧¶
　及除痰熱咳𠻳中暑煩躁一切風壅¶
　　甘草(四兩/炙)大梔子(三兩/炒)藿香葉(半/兩)石膏(一/兩)縮砂¶
　　括蔞(各七/錢半)¶
　右六味為末每服一錢蜜水調服不拘時治傷寒餘¶
　毒潮熱虛汗加竹葉煎服¶
<pb:KR3e0078_WYG_077-12b>¶
滋腎丸　治腎熱¶
　　黄栢(酒拌炒/焦三錢)知母(二/錢)肉桂(五/分)¶
　右三味為末熟水丸桐子大每服二十丸至三十丸¶
　食前百沸湯下¶
實熱小兒實熱者頭昏頰赤口内熱小便赤澁狀如豆¶
汁大便堅鞕或秘澁不通腹急宜四順飲子大黄朴硝¶
湯八珍散畧挨動臟腑即安　楊實則面赤濃黄氣粗¶
口熱燥渴唇腫大小便難掀掲露衣煩啼暴呌宜四順¶
<pb:KR3e0078_WYG_077-13a>¶
清涼飲加柴胡　薛氏又有伸體而卧睡不露睛手足¶
指熱等證　按實中宜分表裏表實宜汗裏實宜下半¶
表半裏宜和解今一以利下為主非通論也治法并方¶
更於後表裏條内求之　　　　小兒實熱在内者四¶
順飲之類在上者吐之　　　　小兒熱病六一散妙¶
藥也¶
茅先生三解牛黄散　治實熱潮熱¶
　　白殭蚕　全蠍(炙/)防風　白附子　桔梗　川大¶
<pb:KR3e0078_WYG_077-13b>¶
　　黄　甘草(炙/)白茯苓　川黄芩　人參　川鬱金¶
　　(皂角/水煮)¶
　右十一味等分末服半錢一錢薄荷蜜湯調¶
牛黄涼膈丸　治風壅痰實藴積不散頭痛面赤心煩¶
　潮熱痰涎壅塞咽膈不利精神恍惚睡卧不安口乾¶
　多渴唇焦咽痛頷頰赤腫口舌生瘡¶
　　牛黄(一兩/一分)甘草(爁十/兩)寒水石　牙硝(枯/)石膏(各二/十兩)¶
　　紫石英(飛/)腦射(各五/兩)膽星(七兩/半)¶
<pb:KR3e0078_WYG_077-14a>¶
　右八味末之蜜丸每兩作三十丸温薄荷人參湯嚼¶
　一丸食後服常服半丸治急驚並薄荷水化¶
虚熱虛熱者因患後平復血氣未勻四體羸弱時多發¶
熱治宜調氣補虛其熱自退如錢氏白术散異功散四¶
君子湯之類或未退人參生犀散治之　楊虛則面色¶
青白恍忽神緩口中清冷噓氣輭弱泄瀉多尿夜出虛¶
汗宜惺惺散　薛又有喜熱惡寒乍涼乍温怫鬱驚惕¶
上盛下泄屈體而卧睡而露睛手足指冷等證　曽虛¶
<pb:KR3e0078_WYG_077-14b>¶
熱因病後發熱無時一日三五次者此客熱乗虛而作¶
先以胃苓湯加黄耆末温米清湯調服次投錢氏白术¶
散或固真湯帶涼服及用温鹽湯參入涼水送下黑錫¶
丹固守元氣　海藏云風熱邪熱四君子湯加生薑荆¶
芥煎　雲岐云小兒客熱在内先用導赤散次用益黄¶
散　薛氏以虛實分屬表裏及熱盛拒隂寒盛格陽血¶
虛氣虛發熱等證俱仲景東垣諸聖醫辨證妙法宜詳¶
玩而熟記之則虛熱似寔熱之證庶幾不至誤認而全¶
<pb:KR3e0078_WYG_077-15a>¶
活衆矣　錢朱監簿子五嵗忽發熱醫曰此心熱也顋¶
赤而唇紅煩燥引飲遂用牛黄丸三服以一物瀉心湯¶
下之來日不愈反加無力而不能食又下之便利黄沫¶
錢曰心經虛而有留熱在内必被涼藥下之致此虛勞¶
之病也錢先用白术散生胃中津液次以生犀散治之¶
朱曰大便黄沫如何曰胃氣正即瀉自止虛熱也朱曰¶
醫用瀉心湯如何曰瀉心湯者黄連一物耳黄連性寒¶
多服則利能寒脾胃也坐乆衆醫至皆曰實熱錢曰虛¶
<pb:KR3e0078_WYG_077-15b>¶
熱若實熱何以瀉心湯下之不安又加面黄頰赤五心¶
煩躁不食而引飲醫曰既虛熱何大便黄沫錢笑曰便¶
黄沫者服瀉心湯多故也錢與胡黄連丸治愈　鄭人¶
齊郎中者家好收藥散施其子忽臟熱齊自取青金膏¶
三服并一服餌之服畢至三更瀉五行其子困睡齊言¶
子睡多驚又與青金膏一服又瀉三行加口乾身熱齊¶
言尚有微熱未盡又與青金膏其妻曰用藥十餘行未¶
安莫生他病否召錢氏至曰已成虛羸先用前白术散¶
<pb:KR3e0078_WYG_077-16a>¶
時時服之後服香苽丸十三日愈　嘉靖甲寅敬臣之¶
女年十二患脾胃素弱自夏入秋時瀉時止小腹微痛¶
至八九月間遂成疳積之證發熱凡二十餘日不止汗¶
泄熱解汗已復熱自中脘至小腹膨脹堅直大便溏氣¶
喘咳𠻳作噯俱晝輕夜重徹夜煩躁不睡鼻塞眼暗讝¶
語其母以為必死矣立齋先生診之曰脉浮大而無根¶
此大虛證也非獨參湯不可乃用參一兩加熟附三分¶
煨生薑三片日進二劑仍併查煎服之大下疳積其氣¶
<pb:KR3e0078_WYG_077-16b>¶
則腥腹漸寛熱漸減脉漸歛然手猶尋捻不已鼻孔出¶
血先生曰此肝證也煎六味丸料與之一服如脫乃晝¶
服獨參薑附湯夜服六味丸料脉漸有根諸證漸退先¶
此手足恒熱至是乃始覺寒先生喜曰此病邪盡退而¶
真氣見矣然猶飲食不進乃單用六君子湯加炮薑遂¶
能食咳𠻳獨甚與補中益氣湯𠻳遂止夜始有睡凡弱¶
女之得生皆先生力也向非先生卓有定見專治其本¶
而其末自愈則為丘中之骨必矣敬書施療之顛末以¶
<pb:KR3e0078_WYG_077-17a>¶
告同患此者幸無所悞亦推廣先生一念之仁於萬一¶
云爾王敬臣書¶
惺惺散(方見/痘疹)錢氏白术散(方見/渴)異功散(方見/吐瀉)人參生犀¶
㪚(見後/條)固真湯(見慢/驚)黒錫丹(見雜病/頭痛)¶
當歸補血湯　治肌熱躁熱目赤面紅煩渴晝夜不息¶
　其脉洪大而虛重按全無此脉虛血虛也若悞服白¶
　虎湯必死宜此主之¶
　　黄茋(三/錢)當歸(一/錢)¶
<pb:KR3e0078_WYG_077-17b>¶
　右二味水煎服¶
補中益氣湯　治中氣虛弱體疲食少或發熱煩渴等¶
　證¶
　　人參　黄茋(各八/分)白术　甘草　陳皮(各五/分)升麻¶
　　柴胡(各二/分)當歸(三/分)¶
　右八味薑棗水煎空心午前服¶
加味逍遥散　去牡丹皮山梔即逍遥散治肝脾血虛¶
　等證¶
<pb:KR3e0078_WYG_077-18a>¶
　　當歸　甘草(炙/)芍藥(酒/炒)茯苓　白术(炒/)柴胡(各一/錢)¶
　　牡丹皮　山梔(炒各/七分)¶
　右八味水煎服¶
　(愚按前方若乳母肝脾血虛内熱寒熱徧身搔癢肢/體作疼頭目昏重怔忡頰赤口燥咽乾或發熱盜汗)¶
　(食少不寐或口舌生瘡耳内作痛胸乳腹脹小便不/利致兒為患尤宜用之又治婦人隂虛發熱兒飲其)¶
　(乳以致/患瘡者)¶
表裏錢身熱不飲水者熱在外　身熱飲水者熱在内¶
　海四順飲子治熱在内而不厥　連翹飲治熱在外¶
<pb:KR3e0078_WYG_077-18b>¶
而不厥　薛壯熱惡風寒為元氣不充表之虛熱也壯¶
熱不惡風寒為外邪所客表之實熱也壯熱飲湯為津¶
液短少裡之虛熱也壯熱飲水為内火銷爍裡之實熱¶
也按傷風惡風傷寒惡寒豈可以惡風寒為元氣不充¶
而不惡風寒為外邪所客乎(薛氏之意本圓而語則滯/癡人前豈可説夢須以東)¶
(垣外感内傷詳細/别之則無失矣)¶
表熱薛云熱而二便調和風邪藴結於裏而發者用惺¶
惺散加麻黄汗之¶
<pb:KR3e0078_WYG_077-19a>¶
敗毒散　治傷風瘟疫風濕頭目昏眩四肢作痛増寒¶
　壯熱項强睛疼或惡寒咳𠻳鼻塞聲重¶
　　柴胡　前胡　川芎　枳殻(炒/)羌活　獨活　茯¶
　　苓　桔梗　人參(各一/兩)甘草(半/兩)¶
　右十味每服二錢生薑薄荷水煎¶
消風散　治小兒解脫致令風邪客於皮毛入於臟腑¶
　則令惡風發熱胸膈痰涎目澁多睡(即消風丸/見風癎)¶
清解散　治感風發熱頭疼鼻塞涕流及温壯悉主之¶
<pb:KR3e0078_WYG_077-19b>¶
　　北參　防風　天麻　北前胡　茯苓　北梗¶
　　枳殻(剉/)甘草(各二/錢)細辛　柴胡(各二/錢半)川芎¶
　右十一味未每一錢水小盞薄荷乾三葉畧煎温和¶
　服¶
集驗荆术散　治小兒傷風傷寒或瘡或疹此藥無寒¶
　無熱疏風順氣一切諸熱證¶
　　荆芥穗　赤芍藥(各一/兩)蒼术(二兩/製)甘草(半兩/炒)¶
　右四味細末隨大小一二錢又名沖和散傷風傷寒¶
<pb:KR3e0078_WYG_077-20a>¶
　壯熱咳𠻳鼻塞聲重生薑葱白湯下　傷風潮熱或¶
　變蒸發熱薄荷湯下　風熱傷肺鼻涕氣粗紫蘇湯¶
　下　暴卒急驚風熱宜急驚門踈風散　乆病後急¶
　慢驚熱保嬰全蠍散　發汗去節麻黄湯調　盜汗¶
　自汗牡蠣浮麥湯調　丹毒風熱煎四順飲湯調¶
　眼暴赤熱腫煎羌活黄芩生地黄湯調　口舌顋項¶
　熱腫生瘡煎防風牛旁子湯調　咽㗋重舌煎升麻¶
　枳殻大黄防風薄荷湯調¶
<pb:KR3e0078_WYG_077-20b>¶
人參羌活散　治傷寒發熱頭痛身疼或潮熱煩渴痰¶
　實咳𠻳¶
　　羌活　臼獨活　柴胡　川芎　人參　甘草(炙/)¶
　　白茯苓　枳殻(各一/兩)前胡　桔梗　地骨皮　天¶
　　麻(酒洗焙/各半兩)¶
　㕮咀每一錢水半盞薑一片棗半個薄荷一葉煎温¶
　服無時瘡疹未發亦可服¶
羌活散　治傷風時氣頭痛發熱身體煩疼痰壅咳𠻳¶
<pb:KR3e0078_WYG_077-21a>¶
　失音鼻塞聲重及解時行下痢赤白¶
　　人參(去/蘆)羌活　赤茯苓(去/皮)柴胡(去/蘆)前胡(去/蘆)川芎¶
　　獨活　桔梗(剉/炒)枳殻　蒼术(各如/前製)甘草(各一/兩)¶
　右十一味剉每服二錢水一盞薑二片薄荷三葉煎¶
　七分無時温服發散風邪入葱白同煎痢證薑倉米¶
　煎¶
人參辛梗湯　治小兒傷風發熱鼻塞咳𠻳時行瘡疹¶
　　人參(七/分)細辛(五/分)桔梗　乾葛　升麻　白术　茯¶
<pb:KR3e0078_WYG_077-21b>¶
　　苓　柴胡(各七/分)薄荷　甘草(各五/分)¶
　右十味每服水一鍾薑三片煎五分不拘時服¶
紅綿散　治小兒四時感冐寒風徧身發熱變蒸諸驚¶
　胎驚丹毒等熱並皆治之及急慢驚風亦宜服之¶
　　人參(二錢/半)天麻(洗/)殭蚕(炒/)麻黄(去/節)全蠍(去毒各/二錢)¶
　右五味拌為末然後入硃砂和勻再乳極細每服半¶
　錢用水半盞煎數沸入乾胭脂少許再煎一沸温服¶
　不拘時¶
<pb:KR3e0078_WYG_077-22a>¶
惺惺散(見痘/)¶
裏熱四順清涼飲治小兒血脉壅實臟腑蓄熱頰赤作¶
　渴五心煩熱睡卧不安四肢驚掣及因乳母不時寒¶
　温失度令兒血氣不順腸胃不調大小便澁欲發驚¶
　癎或風熱結核頭面生瘡目赤咽痛瘡疹餘毒一切¶
　壅滯挾熱泄瀉不止加木香煨大黄調服¶
　　赤芍藥　當歸　甘草　大黄(各等/分)¶
　右四味剉碎三嵗小兒用二錢水六分薄荷二葉煎¶
<pb:KR3e0078_WYG_077-22b>¶
　八九沸去查不拘時服小便不通加燈心木通¶
大黄朴硝湯　治小兒驚熱涎風前後不通¶
　　川大黄(蒸/)甘草(生/)朴硝(各一/兩)¶
　右三味剉碎每服二錢水半盞入蜜少許煎至三分¶
　不拘時服¶
柴胡飲子　治傷寒五六日發熱潮熱大便秘乳母多¶
　服¶
　　柴胡　人參　芍藥　當歸　黄芩　大黄　甘¶
<pb:KR3e0078_WYG_077-23a>¶
　　草(炙各/半兩)¶
　㕮咀隨大小加減薑煎¶
五和湯　主宣利臟腑積熱調和榮衞¶
　　當歸(酒/洗)赤茯苓(去皮各/半兩)甘草(炙/)大黄　枳殻(水浸/潤去)¶
　　(穰剉片麥麩炒/微黄各七錢半)¶
　右五味㕮咀每二錢水一盞煎七分無時温服¶
寛熱飲　主伏熱在裏風壅滿氣促昏悶或脾胃停滯¶
　日乆飲食減少面黄脉實發熱無時並宜服之¶
<pb:KR3e0078_WYG_077-23b>¶
　　枳殻(去穰一兩剉片巴豆十五粒作二片去/殻膜心同炒枳殻見微黄色去巴豆)大黄¶
　　(一/兩)粉草(七錢/半)𤣥明粉(二錢/半)¶
　右前三味剉焙為末臨入𤣥明粉乳鉢内同前藥末¶
　杵勻無時調服半錢至一錢兒小者抄一字並用薑¶
　蜜湯或薄荷湯¶
三黄丸　治三焦積熱眼目赤腫頭項腫痛口舌生瘡¶
　心膈煩躁不美飲食大小便秘澁五臟實熱或下鮮¶
　血瘡癤熱證¶
<pb:KR3e0078_WYG_077-24a>¶
　　黄連　黄芩　大黄(煨各/等分)¶
　右三味為末煉蜜丸桐子大每服三十丸白滚湯下¶
　量大小加減服¶
表裏俱熱七寶散　治小兒温壯伏熱傷寒煩躁面赤氣¶
　喘夜熱曉涼此藥涼心臟消風熱¶
　　川大黄(蒸/)赤芍藥　甘草(炙/)川當歸(各二/錢半)麻黄¶
　　白术　荆芥穗(各二/錢)¶
　右七味為末一嵗一錢水半盞葱白一寸薄荷一葉¶
<pb:KR3e0078_WYG_077-24b>¶
　煎至三分不拘時温服¶
雙解飲子(即通聖散合六一散方/見傷寒太陽病發熱條)¶
白虎湯　治傷寒或吐或下後七八日邪毒不解熱結¶
　在裏表裏俱熱時時惡風大喝舌上乾燥而煩欲飲¶
　數升者宜服之又治夏月中暑汗出惡風寒身熱而¶
　渴¶
　　知母(三/兩)甘草(一兩/炙)石膏(八兩/另研)糯米(三/合)¶
　右四味每服二三錢水煎至米熟為度¶
<pb:KR3e0078_WYG_077-25a>¶
半表半裏熱小柴胡湯　治傷寒温熱身熱惡風頭痛¶
　項强四肢煩疼徃來寒熱脇痛耳聾嘔噦痰實中暑¶
　瘧疾並服之(方見傷寒/少陽病)　愚按前方若肝膽經風熱¶
　肝火瘰&KR1031;寒熱徃來日晡發熱潮熱不欲飲食或怒¶
　火口苦耳聾咳𠻳或脇痛胠滿小便不利或泄瀉吐¶
　酸苦水或肢體搐動唇目抽掣及乳母有前證致兒¶
　為患者並宜服之¶
餘熱餘熱者謂寒邪未盡𫝊經之遺熱也仁齋曰傷寒¶
<pb:KR3e0078_WYG_077-25b>¶
汗下後而熱又來乃表裏俱虛氣不歸元陽浮於外不¶
可再用涼藥盖熱去則寒起古人戒之法當和胃氣使¶
陽氣收歛歸内其熱自止宜以參苓白术散主之¶
有小兒熱證用表裏藥後其熱俱退既退復熱者何也¶
療病至此難以㮣舉或再解表攻裡或施涼劑熱見愈¶
甚以隂陽辨之何者為是推其原乃表裏俱虛而陽浮¶
於外隂伏於内所以又發熱宜用温平之藥和其裏則¶
體熱自除投錢氏白术散去木香加扁豆水煎及黄耆¶
<pb:KR3e0078_WYG_077-26a>¶
六一湯安神散自然平復若日乆汗多煩渴食減脉微¶
緩喜飲熱可服真武湯雖附子性温取其收歛陽氣内¶
有芍藥性寒一寒一温停分得宜用之無不驗矣　薛¶
汗後血虛而熱益甚者六神散加粳米汗後氣虛而惡¶
寒發熱者補中益氣湯汗後隂虛陽無所附而熱者用¶
四物湯加参耆汗後陽虛隂無所附而熱者用四君子¶
湯加芎歸¶
實脾散　治小兒餘熱不除¶
<pb:KR3e0078_WYG_077-26b>¶
　　川芎　茯苓　甘草　白术¶
　右四味剉散用水煎食逺服¶
參苓白术散　主脾胃虛弱飲食不進多困少氣中滿¶
　痞噫嘔吐逆此藥不寒不熱性味和平常服調脾悅¶
　色順正去邪¶
　　人參(去/蘆)白茯苓(去/皮)粉草　白术　白扁豆(如前/製)縮¶
　　砂仁　山藥(去黒/皮)薏苡仁　桔梗(剉炒各/一兩)蓮子肉¶
　　(去/心)¶
<pb:KR3e0078_WYG_077-27a>¶
　右十味剉焙為末每服半錢至一錢用棗湯空心調¶
　服或温米湯亦可¶
安神散　治吐瀉諸病後心虛煩悶觸物易驚氣鬱生¶
　涎涎與氣搏睡不得寧預防變生他證¶
　　人參　白茯苓　半夏(製/)甘草(炙/)陳皮(去/白)枳實(製/各)¶
　　(五/錢)¶
　右六味剉每服二錢水一盞薑二片棗一枚竹茹小¶
　團煎七分無時温服有微熱渴入麥門冬去心同煎¶
<pb:KR3e0078_WYG_077-27b>¶
簡易凝神散　治小兒經汗下熱去復作收歛胃氣清¶
　涼肌表神效¶
　　人參　白术　白茯苓　山藥(炒各/一兩)扁豆　粳米¶
　　知母　生地黄　甘草(各半/兩)淡竹葉　地骨皮¶
　　麥門冬(各一/分)¶
　右十二味細末每二錢水小盞薑二片棗一枚煎無¶
　時服¶
錢氏白术散(見/渴)黄茋六一湯(見自/汗)¶
<pb:KR3e0078_WYG_077-28a>¶
真武湯(見自/汗)六神散(見夜/啼)¶
壯熱壯熱者一向不止由血氣壅實五臟生熱蒸鬱於¶
内則眠卧不安精神恍忽熏發於外則表裏俱熱煩躁¶
喘粗甚則發驚癎也輕劑火府丹地黄煎重劑雙解飲¶
七寶散大黄朴硝湯¶
地黄煎　治小兒壮熱煩心眠卧不安¶
　　生地黄(汁一/升)白沙蜜(三/合)酥(三/合)生門冬(汁三/合)¶
　右四味重湯煮至成膏每服數匙¶
<pb:KR3e0078_WYG_077-28b>¶
火府丹　治小兒壮熱¶
　　生地黄　木通　甘草　黄芩¶
　右四味水一鍾煎服¶
金蓮飲子　治小兒藴積壮熱赤眼口瘡心煩躁悶咽¶
　乾多渴潮熱不止¶
　　防風　甘草(炙/)連翹　柴胡(去/蘆)山梔子(各半/兩)¶
　右五味為末每服二錢用水六分煎至三分食後服¶
黄龍湯　治發熱不退或寒熱徃來¶
<pb:KR3e0078_WYG_077-29a>¶
　　柴胡(五/錢)黄芩(炒/)甘草(炙各/二錢)赤芍藥(三/錢)¶
　右四味每服一錢薑棗水煎¶
牛黄膏　治壯熱咽㗋涎響或不省人事或左右手偏¶
　搐或唇口眼鼻顫動此熱涎内蓄風邪外感也宜急¶
　服之¶
　　蝎尾(四十/九枚)巴豆肉(去油膜/一錢半)梅花腦(半/匙)辰砂(研二/錢)鬱¶
　　金(三錢皂/角水煮)牛黄(少/許)麝香(一/匙)¶
　右七味為末每服一匙蜜水調下量兒虛實用之¶
<pb:KR3e0078_WYG_077-29b>¶
梔子仁湯　治陽毒壮熱百節疼痛下後熱不退者¶
　　梔子仁(酒/炒)赤芍藥　大青　知母(各一/兩)升麻　黄¶
　　芩(酒/炒)石膏(各二/兩)柴胡(一兩/半)甘草(五/錢)杏仁(二兩浸去/皮麩炒微)¶
　　(黄/)¶
　右十味每服三錢生薑三片水煎服¶
六物黄芩湯　治壮熱腹大短氣徃來寒熱飲食不化¶
　　黄芩(酒/炒)大青　甘草(炙/)麥門冬(去/心)石膏(各半/兩)桂(一/錢)¶
　右六味每服一二錢水煎服¶
<pb:KR3e0078_WYG_077-30a>¶
五物人參飲　治壮熱咳𠻳心腹脹滿¶
　　人參　甘草(各半/兩)麥門冬(去/心)生地黄(各一/兩半)茅根(半/握)¶
　右五味每服二三錢水煎服¶
温壯温壮與壮熱相類而有小異一向熱而不止是壮¶
熱也但温温然不甚盛是温壮也若大便臭而黄者此¶
腹内有伏熱以四順飲子治若糞白而酸臭則挾宿食不¶
消當服紫霜丸輕者少服重者節乳哺増加丸藥當取¶
微利可也¶
<pb:KR3e0078_WYG_077-30b>¶
紫霜丸(見癖/積)¶
柴苓湯　治小兒温壮伏熱來去¶
　　柴胡(三錢/半)麥門冬(去/心)人參(去/蘆)赤茯苓　甘草(各二/錢半)¶
　　黄芩(五/錢)¶
　右六味剉散用水煎入小麥二十粒竹葉三片¶
二黄犀角散　治温壮心熱神不安大腑秘結¶
　　犀角屑　大黄(酒浸/蒸)釣藤鉤　梔子仁　甘草¶
　　黄芩(各半/兩)¶
<pb:KR3e0078_WYG_077-31a>¶
　右六味為末每服五分熱湯調下量兒加減¶
牛黄散　治温壮常熱或寒熱徃來¶
　　牛黄(研/)甘草(各半/兩)柴胡　梔子(酒/炒)龍膽草(酒/炒)黄芩¶
　　(炒各二/錢半)¶
　右六味為末每服半錢以金銀萡荷湯調下¶
驚熱驚熱者徧身發熱或熱而不甚面青自汗睡夢虛¶
驚顛呌恍忽有因驚而生熱者有因熱而生驚者錢氏¶
導赤散涼驚丸安神之類皆其治也¶
<pb:KR3e0078_WYG_077-31b>¶
七寶散(見/前)¶
天竺黄散　治小兒驚風熱¶
　　天竺黄(研/)川鬱金　山梔子　白殭蚕(炒去/絲觜)蟬殻¶
　　(去/土)甘草(各等/分)¶
　右六味為末一嵗半錢熟水薄荷湯皆可服不拘時¶
甘露散　治小兒驚熱通利小腸去驚涎清心腑止煩¶
　渴安神穩睡加硃砂名加硃甘露散¶
　　寒水石(研輭而徹青中/有細紋者是)石膏(研各二兩堅白有牆/壁如無以方解石代)¶
<pb:KR3e0078_WYG_077-32a>¶
　　(之/)生甘草末(一/兩)¶
　右三味為末和勻量兒大小或一錢或半錢熱月冷¶
　服寒月熱服用薄荷湯調或燈心湯調被驚心熱不¶
　安卧皆可服小便不通快麥門冬燈心湯若驚熱入¶
　硃砂少許不拘時服一方有赤茯苓一兩蘇沈方用¶
　滑石不是石膏錢氏名玉露散每服一字或半錢或¶
　一錢食後温白湯調下¶
辰砂金箔散　治小兒心膈邪熱神志不寧驚惕煩渴¶
<pb:KR3e0078_WYG_077-32b>¶
　恍忽怔忡夜卧不安齒齗腫爛及痰實咳𠻳咽膈不¶
　利¶
　　辰砂(另/研)桔梗(各二/錢半)人參　白茯苓(各一/錢半)蛤粉(四錢/飛研)¶
　　牙硝(枯一/錢半)甘草(炙一錢/二分半)片腦(一分/半)金箔(一/片)¶
　右九味為末一嵗半錢薄荷湯調不拘時百晬小兒¶
　臟腑多熱睡卧不穩大便不利蜜湯調一字¶
本治小兒驚熱¶
　　全蝎　大南星(取心為/末一錢)人參(三/錢)蛇蜕(三/錢)¶
<pb:KR3e0078_WYG_077-33a>¶
　右四味為末薄荷蜜湯調下¶
骨蒸熱小兒一嵗至十嵗衣絮皆不得着新綿又不得¶
冬月以火烘衣被勿令食桃杏楊梅果實又不得食炙¶
煿熱麫之類皆令兒體熱或因傷寒後食肉太早令兒¶
體熱者有之或作骨蒸者宜服生犀散克効湯地骨皮¶
飲七寶散金蓮飲子治之　曾骨蒸熱身體虛羸遇晚¶
而發有熱無寒醒後渇汗方止此乃疳病之餘毒𫝊作¶
骨蒸或腹内有癖塊有時微痛用參苓白术散薑棗三¶
<pb:KR3e0078_WYG_077-33b>¶
稜煎湯調服或投化癖丸先療脾虛宿滯次以柴胡飲¶
為治仍忌雞酒羊麫毒物¶
人參生犀散　治小兒骨蒸肌瘦頰赤口乾日晡潮熱¶
　夜有盜汗五心煩躁四肢困倦及大病瘥後餘毒不¶
　解或傷寒病後食羊肉體熱不思食¶
　　麢羊角(鎊/)地骨皮　秦艽(去/土)麥門冬(去/心)枳殻(麩/炒)川¶
　　大黄(蒸/)柴胡(去/蘆)赤茯苓(去/皮)赤芍藥　桑白皮(炒/)黄¶
　　茋　人參　鼈甲(去裙醋炙/黄各等分)¶
<pb:KR3e0078_WYG_077-34a>¶
　右十三味剉碎每服二錢水半盞烏梅半個煎至三¶
　分不拘時服¶
地骨皮飲　治小兒骨蒸潮熱徃來心膈煩悸及傷寒¶
　後邪氣未解¶
　　柴胡(去/蘆)地骨皮(各二/兩)知母　甘草(炙/)鼈甲(醋炙/黄)黄¶
　　芩　人參(各二/錢半)赤茯苓(半/兩)¶
　右八味剉碎一嵗二錢水六分薑梅各一片煎三分¶
　不拘時服¶
<pb:KR3e0078_WYG_077-34b>¶
柴胡飲　治骨蒸疳氣五心煩熱日晡轉盛口乾無味¶
　渴多身瘦胸滿痰𦂳小便黄色食減神昏¶
　　北柴胡　人參　當歸(酒/洗)黄芩　赤芍藥　甘草¶
　　(炙各/一兩)大黄　桔梗(去蘆/剉炒)北五味(去/梗)半夏(各半/兩)¶
　右十味剉每服二錢水一盞烏梅小角薑二片煎七¶
　分無時温服¶
鄭氏犀角飲　治小兒骨蒸潮熱盜汗肌瘦¶
　　犀角屑　鼈甲(醋/炙)柴胡　知母(各半/兩)地骨皮(一/兩)川¶
<pb:KR3e0078_WYG_077-35a>¶
　　大黄(五/錢)胡黄連(一/兩)桃枝(半/兩)¶
　右八味㕮咀三歲一錢服水半盞煎服無時¶
靈犀飲　治骨蒸潮熱盜汗咳𠻳可食多渴面黄肌瘦¶
　肚急氣粗虛熱餘熱通用¶
　　犀角屑　胡黄連(各半/兩)白茯苓　人參　川芎¶
　　秦艽　甘草　羌活　柴胡　桔梗　地骨皮(各/一)¶
　　(兩/)¶
　右十一味㕮咀三歲一錢水半盞烏梅竹葉各少許¶
<pb:KR3e0078_WYG_077-35b>¶
　煎¶
尅効湯(見潮/熱)化癖丸(見/癖)¶
煩熱五心熱甚煩躁不安手足時欲露出小便赤澁謂¶
　之煩熱八珍飲子七寶散皆可服之若唇深紅飲水¶
　不止以竹葉石膏湯加硃甘露散治之¶
一粒金丹　治小兒五臟蓄熱胸膈煩悶五心煩熱¶
　　人參　犀角　玳瑁　琥珀　防風(各一/錢)茯苓¶
　　寒水石(煅/)甘草(各二/錢)龍腦　硃砂(水飛各/一錢半)¶
<pb:KR3e0078_WYG_077-36a>¶
　右十味為細末入麝半錢用陳米糊丸芡實大金箔¶
　二十五片為衣麥門冬去心煎湯下¶
絳雪丹　治小兒煩熱¶
　　芒硝(一/兩)硃砂(一/兩)¶
　右二味為末飯丸芡實大三歲一丸沙糖水化下¶
地黄煎丸　治小兒風壅上膈煩熱鼻衂口瘡咽㗋腫¶
　痛口舌生瘡或血熱五心常熱多渴飲水¶
　　生地黄　熟地黄(各一/兩)薄荷葉(一兩/一錢)甘草(微/炙)山梔¶
<pb:KR3e0078_WYG_077-36b>¶
　　仁　𤣥參(各七/錢半)片腦(半/錢)¶
　右七味為末煉蜜為丸如芡實大每服一丸白湯磨¶
　化乳後服¶
竹葉石膏湯　治小兒虛羸少氣氣逆欲吐四體煩熱¶
　　石膏(三/兩)半夏(洗/)人參(各七/錢半)麥門冬(去心/一兩)甘草(炙七/錢半)¶
　　淡竹葉(半/把)¶
　右六味剉碎每服二錢用水六分粳米三四十粒生¶
　薑二片煎至三分去查不拘時服¶
<pb:KR3e0078_WYG_077-37a>¶
加硃甘露散(見驚/熱)¶
朝熱熱有作止每日應時而發謂之潮熱如潮信之不¶
失其期也錢氏云假如潮熱是一臟實一臟虛而内發¶
虛熱也法當補母而瀉本臟則愈且如日中發潮熱者¶
是心虛也肝為心之母則宜先補肝肝實而後瀉心心¶
得母氣則内平而潮熱愈也醫見潮熱妄謂其實乃以¶
大黄朴硝輩諸冷藥利之利既多矣不能禁約而津液¶
内竭縱取一時之瘥鮮有不成疳病而身瘦也　薛潮¶
<pb:KR3e0078_WYG_077-37b>¶
熱有風寒疳積食癖之分隂陽虛實五臟之異如汗出¶
身熱呵欠面赤者風熱也傷寒時疫隂陽相勝外感熱¶
也肌瘦口乾骨蒸盜汗疳熱也大小便秘澁汗下不解¶
積熱也腹背先熱夜發旦止食熱也涎𠻳飲水乳食不¶
消癖熱也又有煩熱者氣粗喘促心躁不安頰赤口瘡¶
兼發癎證瘡疹熱者耳鼻尖冷血熱者巳午間發至夜¶
則涼虛熱者困倦少力發於病後陽邪干心則來去不¶
定隂陽相勝則寒熱如瘧前證在小兒有因乳母或妊¶
<pb:KR3e0078_WYG_077-38a>¶
娠七情厚味遺熱或飲食停積衣衾過暖及頻浴熱湯¶
而為患若寅卯辰時熱而力盛飲水者肝經實熱也用¶
柴胡清肝散熱而力怯飲湯者肝經虛熱也用六味地¶
黄丸巳午時熱心經也實用導赤散虛用秘㫖安神丸¶
申酉戌時熱肺經也實用瀉白散虛用秘㫖保脾湯亥¶
子丑時熱腎經也用地黄丸大凡壯熱飲水大便秘結¶
屬實熱用二黄犀角散下之熱渴飲湯大便如常属血¶
虚用四物湯補之若下後隂虛陽無所附而仍熱用四¶
<pb:KR3e0078_WYG_077-38b>¶
物參茋汗後陽虚隂無所生而仍熱用四君芎歸若汗¶
下後煩渴面赤血虛發躁也當歸補血湯若見驚搐等¶
證肝血虛而内生風也用四物天麻釣藤鉤煩赤口乾¶
小便赤澁大便焦黄表裏俱實熱也用清涼飲子如大¶
便已利或熱未止表邪未解也惺惺散未應加麻黄微¶
汗之既汗而仍熱此表裏俱虛氣不歸源陽浮於外而¶
虛熱也六神散加粳米陽氣下陷於隂中而發熱者用¶
補中益氣湯若乳下嬰兒當兼治其母　曽氏先用百¶
<pb:KR3e0078_WYG_077-39a>¶
解散發表次以當歸散及三解散治之脉實者以大柴¶
胡湯下之虛浮數者百解散微汗之若發熱而嘔者小¶
柴胡湯和解之¶
錢地骨皮散　治虛熱潮作亦治傷寒壯熱及餘熱¶
　　知母　甘草(炙/)半夏(洗七/次)銀柴胡(去/蘆)人參　地骨¶
　　皮　赤茯苓(各等/分)　如有驚熱加蟬蛻天麻黄芩¶
　若加秦艽名秦艽飲子¶
　右七味為細末每服二錢生薑三片水煎食後温服¶
<pb:KR3e0078_WYG_077-39b>¶
　量兒大小加減(海藏云地骨皮散即小柴胡湯加減/法自汗者地骨皮散無汗者柴胡湯)¶
　(三黄湯仲景所用錢氏改/諸丸散加減並出古法)¶
生犀散(見心/部)¶
田犀角散　治小兒骨蒸肌痩頰赤口乾晚潮熱夜有¶
　盜汗五心煩躁四肢困倦飲食雖多不生肌肉¶
　　犀角末　地骨皮　麥門冬　枳殻(麩/炒)大黄(蒸/)柴¶
　　胡　茯苓　赤芍藥　桑白皮　黄茋　人參¶
　　鼈甲(醋塗炙/各等分)¶
<pb:KR3e0078_WYG_077-40a>¶
　右十二味為粗末每二錢入青蒿少許水煎量兒大¶
　小加減一鍾煎八分食後温服¶
丹小兒潮熱盜汗胡黄連柴胡等為細末煉蜜丸芡實¶
　大每二丸酒化開入少水煎小沸服¶
錢秦艽散　治潮熱減食蒸痩¶
　　秦艽(去頭/切焙)甘草(炙各/一兩)薄荷(切焙/半兩)¶
　右三味為粗末每服二錢水一鍾煎八分食後温服¶
潔潮熱有時胸滿短氣者桃枝丸(見積/熱)¶
<pb:KR3e0078_WYG_077-40b>¶
人參芎歸散　治小兒虛勞内熱潮熱或徧身瘡¶
　　北參　當歸　逺志(浸取肉/薑製焙)北前胡　柴胡　地¶
　　骨皮　防風　北桔梗　枳殻(製/)半夏曲(各一/錢半)川¶
　　芎　赤芍藥　茯苓　麥門冬(去心各/二錢)甘草(三錢/焙)¶
　右十五味剉細每服二錢水小盞薑三片紫蘇葉三¶
　四葉發瘡者兼服猪肚黄連丸方見疳門别作小丸¶
　不惟治瘡治渴其發熱而脹者可與服二十丸¶
十味人參散　治潮熱身體倦怠¶
<pb:KR3e0078_WYG_077-41a>¶
　　柴胡　人參　茯苓　甘草　半夏　白术　黄¶
　　芩　當歸　芍藥　葛根¶
　右十味㕮咀水一鍾薑三片煎服¶
薛方¶
柴胡清肝散(見肝/熱)六味地黄丸(見/腎)導赤散(見心/部)¶
秘㫖安神丸(見心/部)瀉白散(見肺部/)秘㫖保脾湯(見脾/部)¶
二黄犀角散(見温/壮)四物湯(見失血/)當歸補血湯(見虛/熱)¶
六神散(見夜/啼)¶
<pb:KR3e0078_WYG_077-41b>¶
曾氏方¶
百解散　主和解百病虛慢隂證不宜¶
　　乾葛(二兩/半)升麻　赤芍藥(各二/兩)黄芩(一/兩)麻黄(製七/錢半)¶
　　薄桂(去麄皮/二錢半)甘草(一兩/半)¶
　右七味碎每服二錢水一盞薑二片葱一根煎七分¶
　無時温服有風熱盛加薄荷同煎¶
當歸散　順調氣血和解表裏爽利心腹疎理百病及¶
　治温熱停積自痢煩躁不寧¶
<pb:KR3e0078_WYG_077-42a>¶
　　當歸(去蘆/酒洗)赤芍藥(各二/兩)甘草(半生半/炙一兩)大黄(半生半/泡一兩)¶
　　(二/錢)川芎　麻黄(製各/半兩)¶
　右六味碎每服二錢水一盞薑二片煎七分無時温¶
　服¶
三解散(一名寧/心湯)主上焦藴熱傷風面紅目赤狂躁氣急¶
　渇水驚啼煩悶丹毒口瘡痰𠻳搐掣¶
　　人參　防風(各去/蘆)天麻　茯神(去皮/木根)鬱金(如無山/梔仁代)¶
　　白附子　大黄(各二/錢半)赤芍藥　黄芩　殭蚕(各五/錢)¶
<pb:KR3e0078_WYG_077-42b>¶
　　全蝎(十五尾/去尖毒)枳殻(二錢如/前製)粉草(六/分)¶
　右十三味碎焙為末每服半錢至一錢用温薄荷湯¶
　無時調下或燈心湯¶
大柴胡湯　解利風熱痰𠻳腹脹及裏證未解¶
　　柴胡(去蘆/四兩)黄芩　芍藥(各一/兩半)大黄　半夏(如前製/各七錢)¶
　　(半/)枳實(如前製/七兩)甘草(一兩小方/故加用)¶
　右七味碎每服二錢水一盞薑二片煎七分無時温¶
　服¶
<pb:KR3e0078_WYG_077-43a>¶
小柴胡湯(半表半/裏熱)¶
晝熱全嬰方小兒每早食後發熱夜則涼世醫多謂虛¶
勞或為疳熱不知此血熱證也宜龍膽丸地黄膏之類¶
時時與服即瘥　按全嬰方所云血熱者巳午發熱遇¶
夜則涼與東垣所謂夜則發熱晝則明了不同然東垣¶
所云血熱者指隂虛而生内熱也夜則發熱晝則明了¶
取其晝陽夜隂也鄭氏所云血熱者指小兒血盛實而¶
言也盖謂巳午者心火用事之時也心主血血氣行至¶
<pb:KR3e0078_WYG_077-43b>¶
巳午則陽氣盛陽氣與正氣相搏故至期而發熱非其¶
時者非血熱也　薛一小兒寅卯時發熱或兼搐有痰¶
服抱龍瀉青二丸而愈後復患服前藥兼咳𠻳氣喘不¶
時發搐面赤色或青黄或浮腫或流涎予謂咳𠻳氣喘¶
肺氣虛也不時發搐肝木乗脾也面青黄肝入心脾也¶
浮腫流涎脾氣虛也用益智丸以養心血補中益氣湯¶
以補脾氣而愈　一小兒巳午時發熱驚悸發時形氣¶
怠倦面黄嬾食流涎飲湯予謂心氣不足所致不信反¶
<pb:KR3e0078_WYG_077-44a>¶
服涼心之藥更加吐瀉睡而露睛手足並冷幾至慢脾¶
風先用六君薑桂湯佐以地黄丸而愈　一小兒申酉¶
時發熱面赤腹中作痛或用峻利之劑下之致發搐吐¶
痰作渴腹痛按之即止此脾胃傷而變證也用七味白¶
术散補中益氣湯頓安¶
龍膽丸　治小兒食後多發熱或夜則涼此血熱證疳¶
　熱皆可治¶
　　宣黄連(去/毛)赤芍藥(各半/兩)草龍胆(去/苗)青皮(去穰各/二錢半)檳¶
<pb:KR3e0078_WYG_077-44b>¶
　　榔(一個/大者)麝香(少/許)¶
　右六味為末猪胆汁少入麫糊為丸蘿蔔子大每三¶
　二十丸米飲空心服¶
六合湯　治小兒血熱每日巳午間發熱遇夜則涼¶
　　當歸　大黄　川芎　熟地黄¶
　右四味為末三歲一錢水半盞煎至三分無時服¶
猪膽丸　治小兒每日早飯後發熱夜則身涼此血熱¶
　也¶
<pb:KR3e0078_WYG_077-45a>¶
　也¶
　　胡黄連(二錢/半)宣黄連　赤芍藥(各半/兩)¶
　右三味為末猪膽汁和成劑入在猪膽中懸用漿水¶
　煮熟取出飯為丸如豆大三歲三十丸米飲送下日¶
　三服無時¶
夜熱海藏云夜熱属隂四順飲之類此血熱在夜也脉¶
經云小腸有宿食症嘗暮發熱明日復止此宿食夜熱¶
也　薛治一小兒亥子時發熱形氣倦怠靣黄嬾食流涎¶
<pb:KR3e0078_WYG_077-45b>¶
飲湯用益黄散而愈後復發服前藥及清熱之劑病發¶
不時嗜卧露睛作渴少食大便頻黄此脾虛而肝木勝¶
之兼元氣下陷也用補中益氣湯佐以地黄丸而愈又¶
治一小兒夜間發熱腹脹此脾虛肝盛朝用五味異功¶
散夕用四味肥兒丸熱止乃朝用六味地黄丸夕用異¶
功散而痊　錢朱監簿子五歲夜發熱曉即如故衆醫¶
有作傷寒治者有作熱治者以涼藥解之不愈其候多¶
涎而喜睡他醫以鐵粉丸下涎其病益甚至五日大引¶
<pb:KR3e0078_WYG_077-46a>¶
飲錢曰不可下之乃取白术散一兩煎藥汁三升使任¶
意取足服朱生曰飲多不作瀉否錢曰無生水不作瀉¶
縱多不足怪也但不可下耳朱生曰先治何病錢曰止¶
瀉治痰退熱清神皆此藥也至晚服盡錢視曰更可服¶
三升又煎白术散三升服盡得稍愈第三日又服白术¶
散三升其子不渴無涎又投阿膠散二服而安　湯風¶
痰熱晚熱早涼喫水無時此候乃痰作潮而生風熱即¶
宜金星丸下之或氣弱者不可下宜奪命散以控下涎¶
<pb:KR3e0078_WYG_077-46b>¶
次服惺惺散加南星白附子¶
四順飲(見裡/熱)益黄散(見/脾)補中益氣湯(見虛/熱)地黄丸(見/腎)¶
異功散(見吐/瀉)四味肥兒丸(見/疽)白术散(見/渇)¶
金星丸　治風熱結聚㗋内痰鳴喘粗咳𠻳面紅顋腫¶
　咽膈壅塞發熱狂躁多渴¶
　　鬱金末　雄黄(另研各/一分)膩粉(半/分)巴豆(七枚/去油)¶
　右四味為末米醋糊丸麻子大薄荷臘茶下¶
奪命散(見/驚)惺惺散(見/痘)¶
<pb:KR3e0078_WYG_077-47a>¶
四物二連湯　治血虛勞五心煩熱晝則明了夜則發¶
　熱脇肋并一身盡熱日晡肌熱¶
　　當歸　生地黄　白芍藥　川芎　黄連　胡黄¶
　　連(各等/分)¶
　右六味水煎服¶
　　乆熱也疳熱亦乆但兼面黄喫炭土鼻下爛也¶
三因小兒積熱者表裏俱熱徧身皆熱頰赤口乾小便¶
赤大便焦黄先以四順清涼飲子利動臟腑則熱去既¶
<pb:KR3e0078_WYG_077-47b>¶
去復熱者内熱已解表熱末解也當用惺惺散紅綿散¶
加麻黄微發汗表熱乃去表熱去後又發熱者何也世¶
醫到此盡不能曉或再用涼藥或再解表或以謂不可¶
醫誤致夭傷者甚多此表裏俱虛氣不歸元而陽浮於¶
外所以再發熱非熱證也只用六神散入粳米煎和其¶
胃氣則收陽歸内身體便涼熱重者用銀白㪚　曾積¶
熱眼胞浮腫面黄足冷發熱從頭至肚愈甚或聞飲食¶
之氣惡心及腸疼嘔吐治法詳載傷積論中　按曽氏¶
<pb:KR3e0078_WYG_077-48a>¶
所謂積熱乃指腹中有癖而熱與乆積之熱不同不妨¶
並存之¶
清涼飲子(裏/熱)惺惺散(痘/疹)¶
紅綿散¶
　　白殭蚕(炒二/兩)天麻(生用/一兩)南星(切薄片油/浸黄二兩)蘇木節(另/研)¶
　　(二兩/半)¶
　右四味為末每服一錢水一小盞入紅綿少許同煎¶
　至六分温服凡小兒風熱頭目不清並宜服之若傷¶
<pb:KR3e0078_WYG_077-48b>¶
　寒有表證發熱者每服入去節麻黄末五分有裏熱¶
　心躁渴者入滑石末半錢同煎服之¶
六神散¶
　　人參　白茯苓　乾山藥　白术　白扁豆　甘¶
　　草(炙各/等分)¶
　右六味為末每服一大錢水一小盞棗一枚薑二片¶
　同煎至五分服此藥用處甚多治胃冷加附子治風¶
　證加天麻治痢加鶯粟殻¶
<pb:KR3e0078_WYG_077-49a>¶
銀白散¶
　　乾山藥　白术　白茯苓(各半/兩)人參　白扁豆¶
　　知母　甘草(炙/)升麻(各等/分)¶
　右八味為末每服一大錢水一小盞棗一枚生薑二¶
　片同煎温服不拘時候¶
桃枝丸　疎去積熱及結胸又名桃符丸¶
　　巴豆霜　大黄　黄檗(各一/錢)輕粉　硇砂(各半/錢)¶
　右五味細末麫糊丸粟米大煎桃枝湯下一晬兒五¶
<pb:KR3e0078_WYG_077-49b>¶
　七丸五七歲二三十丸未晬兒二三丸臨卧服¶
梔豉飲子　治小兒蓄熱在中身熱狂躁昏迷不食¶
　　梔子仁(七/枚)豆豉(半/兩)¶
　右二味用水三盞煎至二盞看多少服之無時或吐¶
　不吐立效¶
梔子湯　治小兒積熱心臟小便赤腫口内生瘡¶
　　梔子仁　木通　當歸尾　白芷(各二/錢)防風　甘¶
　　草(各一/錢)¶
<pb:KR3e0078_WYG_077-50a>¶
　右六味為細末麥門冬煎湯送下¶
三黄丸(裡/熱)¶
曾玉露飲　治頰赤咽乾心煩躁睡不穩身熱頭痛兼¶
　中暑發渴昏悶小便不通驚氣入腎夢中齩牙加金¶
　珠散萡荷湯空心調服¶
　　寒水石(中有細紋/手可碎者)石膏(潔白堅硬而有/墻壁者各一兩)甘草(三錢/晒乾)¶
　　(天隂/火焙)¶
　右三味除前二味外甘草剉曬或焙同為細末每服¶
<pb:KR3e0078_WYG_077-50b>¶
　半錢至一錢温湯無時調服或麥門冬熟水¶
益元散　解暑毒利小便理煩渴除驚悸¶
　　滑石(六/兩)粉草(一兩/細剉)¶
　右二味或曬或焙研為細末每服一錢至二錢温熱¶
　水無時調服涼水亦可¶
萬安飲　推陳致新除邪輔正和益脾胃宣通氣血調¶
　順飲食疎解風寒寧心化痰去煩理熱不拘證在表¶
　裏並宜可投常服百病不生真元益固補養諸虛亦¶
<pb:KR3e0078_WYG_077-51a>¶
　有竒驗此與宣明論當歸飲相類不逺治法最多其¶
　藥品之外惟加枳殻半夏¶
　　人參(去/蘆)當歸(酒/洗)大黄(生/用)茈胡(去/蘆)枳殻(去穰/炒)半夏(炮/製)¶
　　芍藥(洗/淨)黄芩　防風(去/蘆)甘草(十味各/一兩)滑石末(六/兩)¶
　右十一味剉除滑石末臨入和勻每服二錢水一盞¶
　薑二片煎七分無時温服或加棗二枚同煎¶
調胃散　桃枝丸取積熱後服之¶
　　人參(三/錢)白术(二錢/半)甘草(炙/)白茯苓　鸎粟子(各一/錢)¶
<pb:KR3e0078_WYG_077-51b>¶
　　白附子(半/分)藿香　丁香(各半/分)¶
　右八味為末紫蘇湯下半錢或一錢¶
寒熱寒熱者證如瘧狀隂陽相勝也先寒而後熱陽不¶
足先熱而後寒隂不足寒多而熱少隂勝陽也熱多而¶
寒少陽勝隂也寒熱相半隂陽交攻也寒熱隔日隂陽¶
乍離也陽盛發熱隂盛發寒也其有頭疼汗出者有嘔¶
吐不食者有増寒而飲水者壮熱而飲湯者有筋骨疼¶
痛者或瀉或秘或内寒而外熱或内熱而外寒又有寒¶
<pb:KR3e0078_WYG_077-52a>¶
而腹中痛鳴是有食積也治法因於食積者當用白餅¶
子下之次行補助以錢氏白术散寒多熱少者小柴胡¶
湯加桂熱多寒少者白虎湯加桂寒熱相半者並用小¶
柴胡湯主之　薛經曰陽虛則外寒隂虛則内熱陽盛¶
則外熱隂盛則内寒寒熱徃來此乃隂陽相勝也故寒¶
氣并於隂則發寒陽氣并於陽則發熱寸口脉微為陽不¶
足隂氣上入陽中則惡寒尺脉弱為隂不足陽氣下入¶
隂中則發熱陽不足則先寒後熱隂不足則先熱後寒¶
<pb:KR3e0078_WYG_077-52b>¶
隂陽不歸其分則寒熱交爭也又上盛則發熱下盛則¶
發寒陽勝則乍熱隂勝則乍寒隂陽相勝虛實不調故¶
邪氣更作而寒熱徃來或乍寒乍熱也少陽膽者肝之¶
府界乎太陽陽明之間半表半裏之分隂陽之氣易於¶
相乗故寒熱多主肝膽經證以小柴胡湯加減調之若¶
秪見寒熱起居如常乆而不愈及大病後元氣未復悉¶
屬隂虛生熱陽虛生寒宜用八珍湯補之甚者十全大¶
補湯有食積為病亦令寒熱用保和丸消之若兼嘔吐¶
<pb:KR3e0078_WYG_077-53a>¶
泄瀉用六君子湯厥冷飲熱人參理中丸作渴不止七¶
味白术散食積既消而寒熱尚作者肝邪乗脾所勝侮¶
所不勝也用異功散加柴胡山梔其瘧證寒熱詳見瘧¶
門¶
白餅子(癖/)白术散(曷/)小柴胡湯(半表半/裏熱)白虎湯(表裏/俱熱)¶
八珍湯(虛/羸)十全大補湯(虛/羸)保和丸(宿/食)六君子湯(脾/)¶
人參理中丸(吐/瀉)異功散(吐/瀉)¶
變蒸熱變蒸者隂陽水火蒸於血氣而使形體成就是¶
<pb:KR3e0078_WYG_077-53b>¶
五臟之變氣而七情之所由生也盖兒生之日至三十¶
二日一變每變蒸畢即覺性情有異於前何者長生臟¶
腑意智故也何謂三十二日長骨添精神人有三百六¶
十五骨以象天數以應期歲以分十二經絡故初生至¶
三十二日一變生癸属足少隂腎藏精與志六十四日¶
二變一蒸生壬属足太陽膀胱其發耳與骩冷至九十¶
六日三變生丁属手少隂心經心藏神其性為喜一百¶
二十八日四變二蒸生丙属手太陽小腸其發汗出而¶
<pb:KR3e0078_WYG_077-54a>¶
微驚一百六十日五變生乙属足厥隂肝肝藏魂喜哭¶
一百九十二日六變三蒸生甲属足少陽膽其發目不¶
閉而赤二百二十四日七變生辛属手太隂肺肺藏魄¶
生聲二百五十六日八變四蒸生庚属手陽明大腸其¶
發膚熱而汗或不汗二百八十八日九變生己属足太¶
隂脾脾藏意智至三百二十日十變五蒸生戊属足陽¶
明胃其發不食腸痛而吐乳又手厥隂心包絡手少陽¶
三焦此二經俱無形状故不變而不蒸也前十變五蒸¶
<pb:KR3e0078_WYG_077-54b>¶
乃天地之數以生成之然後始生齒能言知喜怒故云¶
始全也太倉云氣入四肢長碎骨於十變後六十四日¶
為一大蒸計三百八十四日長其經脉手足手受血故¶
能持握足受血故能行立經云變且蒸謂蒸畢而足一¶
歲之日有餘也師曰不汗而熱者發其汗大吐者微止¶
不可别治又六十四日為二大蒸計四百四十八日又¶
六十四日三大蒸計五百一十二日共五百七十六日¶
變蒸既畢兒乃成人也變者變生五臟也蒸者蒸養六¶
<pb:KR3e0078_WYG_077-55a>¶
腑也所以成人變者上氣蒸者體熱毎經一變一蒸¶
情能既異輕則發熱微汗其狀似驚重則壯熱脉亂¶
而數或吐或汗或煩啼躁渴輕者五日解重者七八日¶
解其候與傷寒相似亦有變蒸之餘續感寒邪者但變¶
蒸則耳冷骫冷上唇發泡狀如泡珠若寒邪搏之則寒¶
熱交爭腹中作痛而啼呌之聲日夜不絶變者易也蒸¶
於肝則目眩微赤蒸於肺則嚏𠻳毛聳凡五臟六腑筋¶
脉骨節循環各有證應其治法和平之劑微表之熱實¶
<pb:KR3e0078_WYG_077-55b>¶
者微利之或不治亦自愈　湯千金變蒸論云凡兒生¶
三十二日一變六十四日再變變且蒸九十六日三變¶
一百二十八日四變變且蒸一百六十日五變一百九¶
十二日六變變且蒸二百二十四日七變二百五十六¶
日八變變且蒸二百八十八日九變三百二十日十變¶
變且蒸積三百二十日小蒸畢後六十四日大蒸蒸後¶
六十四日復大蒸蒸後一百二十八日復大蒸凡小兒¶
自生三十二日一變再變為一蒸凡十變而五小蒸又¶
<pb:KR3e0078_WYG_077-56a>¶
三大蒸積五百七十六日大小蒸都畢乃成人小兒所¶
以變蒸者是榮其血脉改其五臟故一變竟輒覺情態¶
有異其變蒸之候變者上氣蒸者體熱變蒸有輕重其¶
輕者體熱而微驚耳冷尻冷上唇頭白泡起如魚目珠¶
子微汗出重者體壮熱而脉亂或汗或不汗不欲食食¶
輒吐哯目白睛微赤黒睛微白又云目白者重赤黒者¶
微變蒸畢自精明矣此其證也單變小微兼蒸小劇凡¶
蒸平者五日而衰逺者十日而衰先期五日後期五日¶
<pb:KR3e0078_WYG_077-56b>¶
為十日之中熱乃除耳或違日數不歇切不可妄治及¶
灸刺(海藏云言變蒸通一十八次盖前三百二十日為/十小蒸後二百五十六日為十大蒸也哯乎典切)¶
(不嘔而/吐也)　無若身熱耳熱尻亦熱此乃他病可作别治¶
　薛變蒸治法平和者微表之實熱者微利之古方紫¶
霜丸黒散子柴胡湯皆可有寒無熱並吐瀉不乳多啼¶
者當歸散調氣散主之前證盖小兒所不免者雖勿藥¶
亦可也前藥峻厲非惟臟腑不勝亦且反傷氣血余嘗¶
見一小兒至一變發熱有痰投抱龍丸一粒卒至不救¶
<pb:KR3e0078_WYG_077-57a>¶
慎之慎之其有不熱不驚略無證候而暗變者盖受胎¶
氣壮實故也¶
紫陽黒散　治小兒變蒸壮熱亦治傷寒發熱¶
　　麻黄(二錢半/去節)大黄(一錢同剉/炒黒為末)杏仁(去皮尖/二錢半)¶
　右三味拌同一處搗和並略燒存性再以杏仁研膏¶
　和之宻器盛每服一豆許乳汁調和灌之¶
紫霜丸(癖/積)¶
柴胡湯　治變蒸骨熱心煩啼呌不已¶
<pb:KR3e0078_WYG_077-57b>¶
　　人參　甘草(微麥/炙)門冬(去心各/二錢)龍胆草(酒炒/黒)防風¶
　　(各一/錢)柴胡(五/分)¶
　右六味每服一錢水煎¶
當歸散　治變蒸有寒無熱¶
　　當歸(二/錢)木香　官桂(辣/者)甘草(炙/)人參(各一/錢)¶
　右五味每服一錢薑棗水煎¶
調氣散　治變蒸吐瀉不乳多啼欲發慢驚¶
　　木香　香附子　人參　橘皮　藿香　甘草(炙/各)¶
<pb:KR3e0078_WYG_077-58a>¶
　　(一/錢)¶
　右六味為末每服一錢薑棗水煎服(㓜科類萃此方/有製厚朴一錢)¶
平和飲子　治嬰兒變蒸於三日後進一服可免百病¶
　百日内宜服¶
　　人參(去/蘆)甘草(炙各/半錢)白茯苓(去皮/一錢)升麻(二分/煨)¶
　右四味㕮咀用水煎不以時候服禀受弱者加白术¶
　一錢肥大壯寔者不用¶
參杏膏　治小兒變蒸潮熱¶
<pb:KR3e0078_WYG_077-58b>¶
　　人參(去/蘆)杏仁(去皮/尖)川升麻(煨各/半錢)甘草(二錢/炙)¶
　右四味為極細末百日已前每服一字用麥門冬去¶
　心煎湯食逺調服¶
　¶
　¶
　¶
　¶
　證治凖繩卷七十七¶
