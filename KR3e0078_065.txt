# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.352511
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷六十五
<pb:KR3e0078_WYG_065-1a>¶
欽定四庫全書¶
　證治準繩卷六十五¶
　　　　　　　　　　　　明　王肯堂　撰¶
　女科¶
　　胎前門¶
　　　逐月養胎法¶
北齊名醫徐之才云姙娠一月名始胚飲食精熟酸美¶
受御宜食大麥毋食腥辛是謂纔正　姙娠一月足厥¶
<pb:KR3e0078_WYG_065-1b>¶
陰脉養不可針灸其經(如大敦行間太衝中封/五里中郄等穴是也)足厥陰¶
内屬于肝肝主筋及血一月之時血行否澀不為力事¶
寢必安静無令恐畏　妊娠一月陰陽新合為胎寒多¶
為痛熱多卒驚舉重腰痛腹滿胞急卒有所下當預安¶
之宜服¶
烏雌雞湯　烏雌雞(一隻治/如食法)茯苓　阿膠(各二/兩)呉茱茰¶
　　(一/升)麥門冬(五合/去心)人參　芍藥　白术(各三/兩)甘草¶
　　生薑(各一/兩)¶
<pb:KR3e0078_WYG_065-2a>¶
　右㕮咀以水一斗二升煮雞取汁六升去雞下藥煎¶
　取三升内酒三升并膠烊盡取三升放温每服一升¶
　日三¶
補胎湯　若曾傷一月胎者當預服此　細辛(一/兩)防風¶
　　(二/兩)熟地黄　白术(各三/兩)生薑(四/兩)呉茱茰　大麥(各/五)¶
　　(合/)烏梅(一/升)¶
　右八味㕮咀以水七升煮取二升半分三服先食服¶
　寒多者倍細辛茱茰熱多渇者去之加瓜蔞根二兩¶
<pb:KR3e0078_WYG_065-2b>¶
　若有所思去大麥加柏子仁三合一方有人參一兩¶
妊娠二月名始膏無食辛臊居必静處男子勿勞百節¶
皆痛是為胎始結　妊娠二月足少陽脉養不可針灸¶
其經(如膽竅丘墟付陽絶骨/外立陽陵泉等穴是也)足少陽内屬於膽膽主精¶
二月之時兒精成於胞裏當慎䕶驚動也　妊娠二月¶
始陰陽踞經有寒多壞不成有熱即萎悴中風寒有所¶
動揺心滿臍下懸急腰背強痛卒有所下乍寒乍熱宜¶
服¶
<pb:KR3e0078_WYG_065-3a>¶
艾葉湯　艾葉　丹參　當歸　麻黄(各二/兩)人參　阿¶
　　膠(各三/兩)甘草(一/兩)生薑(六/兩)大棗(十二/枚)¶
　右九味㕮咀以酒三升水一斗煮減半去滓内膠煎¶
　取三升分三服一方用烏雌雞一隻宿肥者治如食¶
　法割頭取血内三升酒中相和次以水一斗二升先¶
　煮取汁去雞内藥煎取三升内血酒并膠煎取三升¶
　分三温服¶
黄連湯　若曾傷二月胎者當預服此　黄連　人參¶
<pb:KR3e0078_WYG_065-3b>¶
　　(各一/兩)呉茱茰(五/合)生薑(三/兩)生地黄(五/兩)一方用阿膠¶
　右五味㕮咀以酢漿七升煮取三升分四服日三夜¶
　一十日一修合若頗覺不安加烏梅一升加烏梅者¶
　不用漿直用水耳一方用當歸半兩¶
妊娠三月名始胎當此之時未有定儀見物而化欲生¶
男者操弓矢欲生女者弄珠璣欲子美好數視璧玉欲¶
子賢良端坐清虛是謂外象而内感者也　妊娠三月¶
手心主脉養不可針灸其經(如中衝勞官大陵内闗間/使郄門曲澤等穴是也)¶
<pb:KR3e0078_WYG_065-4a>¶
手心主内屬於心哀悲毋思慮驚動　妊娠三月為定¶
形有寒大便青有熱小便難不赤即黄卒驚恐憂愁嗔¶
怒喜頓仆動於經脉腹滿繞臍若痛或腰背卒有所下¶
宜服¶
雄雞湯　雄雞(一隻治/如食法)黄芩　白术　生薑(各一/兩)麥門¶
　　冬(五/合)芍藥　大棗(十二/枚擘)甘草　人參　茯苓　阿¶
　　膠(各二/兩)¶
　右為㕮咀以水一斗三升煮雞減半出雞内藥煮取¶
<pb:KR3e0078_WYG_065-4b>¶
　半内清酒三升并膠煎取三升分三服一日令盡當¶
　温卧一方用當歸芎各一兩不用黄芩生薑¶
茯神湯　曾傷三月胎者當預服此方　茯神　丹參¶
　　龍骨(各一/兩)阿膠　當歸　甘草　人參(各二/兩)大棗¶
　　(二十一/枚擘)赤小豆(二十/一粒)¶
　右九味㕮咀以酢漿一斗煮取三升分四服先食服¶
　七日後服一劑腰痛者加桑寄生二兩(深師有薤白升/二兩麻子一)¶
　　丹一婦人但有孕至三箇月左右必墮其脉左手¶
<pb:KR3e0078_WYG_065-5a>¶
　大而無力重取則濇知其血少也以其妙年只補中¶
　氣使血自榮時初夏教以濃煎白术湯下黄芩末一¶
　錢與數十貼得保全而生因思之墮於内熱而虛者¶
　於理為多曰熱曰虛當分輕重盖孕至三月上屬相¶
　火所以易墮不然何以黄芩熟艾阿膠為安胎妙藥¶
　也　婦人經候三月驗法川芎生末濃煎湯空心下¶
　一匙腹中㣲動者是有胎¶
妊娠四月始受水精以成血脉食宜稻粳羮宜魚鴈是¶
<pb:KR3e0078_WYG_065-5b>¶
謂盛氣血以通耳目而行經絡　妊娠四月手少陽脉¶
養不可針灸其經(如闗衝陽池内闗三陽/天井曲垣等穴是也)手少陽内輸¶
三焦四月之時兒六腑順成當靜形體和心志節飲食¶
　妊娠四月有寒心下愠愠欲嘔胸膈滿不欲食有熱¶
小便難數數如淋狀臍下苦急卒風寒頸項強痛寒熱¶
或驚動身軀腰背腹痛往來有時胎上逼胸心煩不得¶
安卒有所下宜服¶
菊花湯　菊花(雞子大/一團)麥門冬(一/升)大棗(十二/枚)人參(一兩/半)¶
<pb:KR3e0078_WYG_065-6a>¶
　　甘草　當歸(各二/兩)麻黄　阿膠(各三/兩)半夏(四/兩)生薑¶
　　(五/兩)¶
　右十味㕮咀以水八升煮減半内清酒三升并阿膠¶
　煎取三升分三服温卧當汗以粉粉之䕶風寒四五¶
　日一方用烏雌雞一隻煮汁煎藥¶
調中湯　若曾傷四月胎者當預服此¶
　　白芍藥　生薑(各四/兩)厚朴　生李根白皮　枳實¶
　　白术　柴胡(各三/兩)續斷　芎藭　甘草(各一/兩)當歸¶
<pb:KR3e0078_WYG_065-6b>¶
　　(一兩/半)¶
　右十二味㕮咀以水一斗煮取三升分四服日三夜¶
　一八日後復一劑¶
妊娠五月始受火精以成其氣卧必晏起沐浴浣衣深¶
其居處厚其衣服朝吸天光以避寒殃其食稻麥其羮¶
牛羊和以茱茰調以五味是謂養氣以定五臟　妊娠五月¶
足太陰脉養不可針灸其經(如隐太白都公孫商丘三/陰交漏谷陰陵泉等穴是)¶
(也/)足太陰内輸於脾五月之時兒四肢皆成無大饑無¶
<pb:KR3e0078_WYG_065-7a>¶
甚飽無食乾燥無自炙熱無大勞倦　妊娠五月有熱¶
苦頭眩心亂嘔吐有寒苦腹滿痛小便數卒有恐怖四¶
肢疼痛寒熱胎動無常處腹痛悶頓欲仆卒有所下宜¶
服¶
阿膠湯　阿膠(四/兩)人參(一/兩)生薑(六/兩)當歸　芍藥　甘草¶
　　黄芩(各二/兩)旋覆花(二/合)呉茱茰(七/合)麥門冬(一/升)¶
　右十味㕮咀以水九升煮藥減半内清酒三升幷膠¶
　㣲火煎取三升半分四服日三夜一先食服便愈不¶
<pb:KR3e0078_WYG_065-7b>¶
　瘥再服一方用烏雌雞一隻割取咽血内酒中以水¶
　煮雞汁煎藥減半内酒并膠煎取三升半分四服¶
安中湯　曾傷五月胎者當預服此¶
　　黄芩(一/兩)當歸　芎藭　乾地黄　人參(各二/兩)甘草¶
　　芍藥(各三/兩)生薑(六/兩)麥門冬(一/升)五味子　大麻仁(各五/兩)¶
　　大棗(三十/五枚)¶
　右十二味㕮咀以水七升清酒五升煮取三升半分¶
　四服日三夜一七日復服一劑¶
<pb:KR3e0078_WYG_065-8a>¶
安胎當歸湯　若妊娠五月舉動驚愕胎不安小腹痛¶
　引腰胳小便下血　當歸　阿膠(炒/)川芎　人參(各/一)¶
　　(兩/)大棗(十二/枚)艾葉(一/把)¶
　右以酒水各三升煮至三升内膠令烊分三服一方¶
　有甘草無參棗¶
妊娠六月始受金精以成其筋身欲微勞無得静處出¶
逰於野數觀走犬及視走馬食宜鷙鳥猛獸之肉是謂¶
變腠理紉筋以養其力以堅背膂　妊娠六月足陽明¶
<pb:KR3e0078_WYG_065-8b>¶
脉養不可針灸其經(如厲兊豐隆陰市上/下廉三里等穴是也)足陽明内屬¶
於胃主其口目六月之時兒口目皆成調五味食甘美¶
無太飽　妊娠六月卒有所動不安寒熱往來腹内脹¶
滿身體腫驚怖忽有所下腹痛如欲產手足煩疼宜服¶
麥門冬湯　麥門冬(一/升)人參　甘草　黄芩(各二/兩)乾地¶
　　黄(三/兩)阿膠(四/兩)生薑(六/兩)大棗(十五/枚)¶
　右八味以水七升煮減半内清酒二升幷膠煎取三¶
　升分三服中間進糜粥一方用烏雌雞一隻煎汁煎¶
<pb:KR3e0078_WYG_065-9a>¶
　藥¶
柴胡湯　若曾傷六月胎者當預服此方¶
　　柴胡(四/兩)蓯蓉(一/兩)白术　芍藥(一作/紫葳)甘草　麥門冬¶
　　芎藭(各二/兩)生薑(六/兩)乾地黄(五/兩)大棗(三十/枚)¶
　右㕮咀以水一斗煮取三升分四服日三夜一中間¶
　進糜粥勿食生冷及堅硬之物七日更服一劑一方¶
　有黄芩二兩¶
旋覆花湯　集驗療妊娠六七月胎不安常處亦治阻¶
<pb:KR3e0078_WYG_065-9b>¶
　病　旋覆花(一/兩)厚朴(製/)白术　枳殼　黄芩(炒/)茯苓¶
　　(各三/兩)半夏(炒一/方無)芍藥　生薑(各二/兩)¶
　右以水一斗煮取二升半分五服先食服日三夜二¶
　忌羊肉餳醋桃李雀肉¶
妊娠七月始受木精以成其骨勞身揺肢無使定止動¶
作屈伸以運血氣居處必燥飲食避寒常食稻粳以密¶
腠理是謂養骨而堅齒　妊娠七月手太陰脉養不可¶
針灸其經(如少商魚際列缺尺/澤天府等穴是也)手太陰内屬於肺主皮¶
<pb:KR3e0078_WYG_065-10a>¶
毛七月之時兒皮毛已成毋大言毋號哭毋薄衣毋洗¶
浴毋寒飲　妊娠七月忽驚恐揺動腹痛卒有所下手¶
足厥冷脉若傷寒煩熱腹滿短氣常苦頸項及腰背強¶
蔥白湯主之¶
　　蔥白(長三四寸/十四莖)半夏　麥門冬(各一/升)旋覆花(二/合)黄¶
　　芩(一/兩)人參(一兩/半)甘草　當歸　黄芪(各三/兩)阿膠(四/兩)¶
　　生薑(八/兩)¶
　右十一味㕮咀以水二升煮減半内清酒三升及膠¶
<pb:KR3e0078_WYG_065-10b>¶
　煎取四升每服一升日三夜一温卧當汗出若不出¶
　者加麻黄二兩煮服如前法若秋後勿強責汗一方¶
　以黄雌雞一隻割咽取血内酒中煮雞取汁以煎藥¶
杏仁湯　若曾傷七月胎者當預服此¶
　　杏仁　甘草(各二/兩)紫苑(一/兩)鍾乳　乾薑(各三/兩)麥門¶
　　冬　呉茱茰(一/升)粳米(五/合)五味子(三/合)¶
　右九味㕮咀以水八升煮取三升半分四服日三夜¶
　一中間進食七日服一劑一方用白雞一隻煮汁煎¶
<pb:KR3e0078_WYG_065-11a>¶
　藥¶
妊娠八月始受土精以成膚革和心靜息無使氣極是¶
謂密腠理而光澤顔色　妊娠八月手陽明脉養不可針¶
灸其經(如商陽二間合谷上下廉三/里曲池肩井肩髃等穴是也)手陽明内屬於大¶
腸主九竅八月之時兒九竅皆成毋食燥物毋輒失食¶
毋忍大起　妊娠八月中風寒有所犯觸身體盡痛乍¶
寒乍熱胎動不安常苦頭眩痛繞臍下寒時時小便白¶
如米汁或青或黄或使寒慄腰背苦冷而痛目䀮䀮芍¶
<pb:KR3e0078_WYG_065-11b>¶
藥湯主之¶
　　芍藥　生薑(各四/兩)厚朴(二/兩)甘草　當歸　白术¶
　　人參(各三/兩)薤白(切一/升)¶
　右八味㕮咀以水五升清酒四升合煮取三升分三¶
　服日再夜一一方用烏雌雞煮汁以煎藥¶
葵子湯　若曾傷八月胎者當預服此¶
　　葵子(二/升)甘草　厚朴(各二/兩)白术　柴胡(各三/兩)芍藥¶
　　(四/兩)生薑(六/兩)大棗(二十/枚)¶
<pb:KR3e0078_WYG_065-12a>¶
　右八味㕮咀以水九升煮取三升分三服日三凡十¶
　日一劑一方用烏雞一隻煮汁煎藥¶
丹溪縮胎丸　八九箇月用之¶
　　黄芩(夏一兩秋七錢/冬半兩酒炒)白术(二/兩)陳皮(三兩/去白)茯苓(七錢/半)¶
　右為末粥丸桐子大¶
妊娠九月始受石精以成皮毛六腑百節莫不畢備飲¶
醴食甘緩帶自持而待之是謂養毛髮致才力　妊娠¶
九月足少陰脉養不可針灸其經(如湧泉然谷大谿交/信築賓伏溜等穴是)¶
<pb:KR3e0078_WYG_065-12b>¶
(也/)足少陰内屬於腎腎主續縷九月之時兒脉續縷皆¶
成無處濕冷無著炙衣　妊娠九月若卒得下痢腹滿¶
懸急胎上衝心腰背痛不可轉側短氣宜服¶
半夏湯　半夏　麥門冬　呉茱茰　當歸　阿膠(各/三)¶
　　(兩/)乾薑(一/兩)大棗(十二/枚)¶
　右七味㕮咀以水九升煮取三升去滓内白蜜八合¶
　㣲火上温服四服痢即止一方用烏雌雞一隻煮汁¶
　煎藥¶
<pb:KR3e0078_WYG_065-13a>¶
豬腎湯　若曾傷九月胎者當預服此¶
　　豬腎(一/具)茯苓　桑寄生　乾薑　乾地黄　芎藭¶
　　(各三/兩)白术(四/兩)附子(中者/一枚)大豆(三/合)麥門冬(一/升)¶
　右㕮咀以水一斗煮腎令熟去腎内諸藥煎取三升¶
　半分四服日三夜一十日更服一劑¶
丹溪縮胎丸　九箇月用之¶
　　黄芩(一兩宜熱藥不宜/凉藥怯人減半)枳殼(炒七/錢半)滑石(七錢半臨/月十日前)¶
　　(小便多時/加此一味)白术(一/兩)¶
<pb:KR3e0078_WYG_065-13b>¶
　右為末粥丸如桐子大每服三十九空心熱湯下¶
妊娠十月五臟俱備六腑齊通納天地氣於丹田故使¶
闗節人神皆備但俟時而生¶
妊娠一月始胚二月始膏三月始胞四月形體成五月¶
能動六月筋骨立七月毛髮生八月臟腑具九月穀氣¶
入胃十月諸神備日滿即產矣宜服滑胎藥八月即服¶
滑胎枳殼散　瘦胎易生湖陽公主每產累日不下南¶
山道士進此方　商州枳殼(二/兩)粉草(一/兩)¶
<pb:KR3e0078_WYG_065-14a>¶
　右為細末百沸湯㸃二錢服空心日三服凡懐孕七¶
　八箇月已上服之令兒易生初生胎小㣲黑百日已¶
　後漸漸變白此雖孫真人滑胎易產方然抑陽降氣¶
　為衆方之冠此方分兩出必用方以此為正　一方¶
　枳殼六兩甘草一兩(故加枳殼減甘草盖未產人甘/草性寒故也未產前一月日可)¶
　(三服忌/登髙厠)　一方有糯米半升淘洗控乾同炒為末米¶
　飲或白湯調下一二錢　温隠居加當歸木香各等¶
　分¶
<pb:KR3e0078_WYG_065-14b>¶
張氏方　治妊娠胎肥壅隘動止艱辛臨月服之縮胎¶
　易產兼治腸中諸病下氣寛膈¶
　　枳殼(五/兩)甘草(一兩/半)香附子(三兩炒/去毛)¶
　右為末薑煎湯㸃亦可如丈夫婦人冷氣攻刺脇肋¶
　疼痛者用葱白三寸同煎服　婦人脾寒血氣成塊¶
　作痛熱酒調服　大小便不通白牽末煎湯調服¶
　選竒方香附子枳殼(各二/兩)甘草(半/兩)¶
内補丸　治妊娠衝任脉虛補血安胎¶
<pb:KR3e0078_WYG_065-15a>¶
　　熟地黄(二/兩)當歸(㣲炒/一兩)¶
　右為細末煉蜜和丸如梧子大温酒下三四十丸許¶
　學士云大率婦人妊娠唯在抑陽助陰素問云陰搏¶
　陽别謂之有子盖闗前為陽闗後為陰尺中之脉按¶
　之摶手不絶者妊身也婦人平居陽氣㣲盛無害及¶
　其妊子則方閉經隧以養胎若陽氣盛搏之則經脉¶
　妄行胎乃不固素問所謂陰虚陽搏謂之崩也抑陽¶
　助陰之方甚多然胎前藥唯惡羣隊若陰陽交錯别¶
<pb:KR3e0078_WYG_065-15b>¶
　生他病唯是枳殼散所以抑陽四物湯所以助陰故¶
　爾然枳殼散差寒若單服之恐有胎寒腹痛之疾以¶
　内補丸佐之則陽不致強陰不致弱陰陽調停有益¶
　胎嗣此前人未嘗論及也¶
易產滑胎方　其藥性滑利小便¶
　以車前子(為/末)酒調服方寸匕不能飲者水調　詩云¶
　采采芣苢能令婦人樂有子矣　陸機注云治婦人¶
　產難故也¶
<pb:KR3e0078_WYG_065-16a>¶
神寢丸　瘦胎滑利易產臨八月服之極有神効　知¶
　蘄州施少卿方蘄州徐太丞傳¶
　　通明乳香(别硏/半兩)枳殼(一/兩)¶
　右為細末煉蜜丸如梧子大空心温酒吞下三十丸¶
　懷孕九月已後方可服　崔氏方名寤生丸乳香只¶
　二錢半酒糊丸¶
榆白皮散　治妊娠滑胎易生¶
　　榆白皮　甘草(各二/兩)葵子(一/兩)¶
<pb:KR3e0078_WYG_065-16b>¶
　右為粗末每服二錢水一盞煎至七分去滓温服一¶
　方無榆皮名葵子散¶
主孕九箇月將產消息　豬肚(一具/全)　如法用葱五味¶
　煮熟食食如不盡更食以盡為度不得與别人食無¶
　効¶
保氣散　安胎寛氣進食瘦胎易產設或居處失宜偶¶
　然頓仆胎動胎痛漏胎下血兼服佛手散(見胎產/大法)神¶
　寢丸枳殼散(並見/上)此三方入月内大宜常服¶
<pb:KR3e0078_WYG_065-17a>¶
　　香附子(四/兩)山藥(二/兩)縮砂仁(一/兩)粉草(一兩二/錢半)益智仁¶
　　　紫蘇葉(各半/兩)木香(四/錢)¶
　右為細末以白湯㸃服二錢¶
無憂散　治妊婦身居富貴口厭肥甘憂喜不常食物¶
　不節既飽便卧致令胞胎肥厚根蒂堅牢行動艱難¶
　因致臨產難生入月可服無憂散則易生矣¶
　　當歸　川芎　白芍藥　枳殼　乳香(各三/錢)木香¶
　　甘草　血餘(即髮灰以豶豬心/血和之各一錢半)¶
<pb:KR3e0078_WYG_065-17b>¶
　右為末每服二錢水煎日進兩服¶
丹溪云世之難產者往往見於鬱悶安佚之人富貴豢¶
養之家若貧賤辛苦者未有也古方書止有瘦胎飲一¶
論而其方為湖陽公主作也實非極至之言何者見其¶
用此方者其難自若予表妹苦于難產後遇胎孕則觸¶
而去之予甚憫焉視其形惟勤於針指搆思旬日忽自¶
悟曰此正與湖陽公主相反彼奉養之人其氣必實耗¶
其氣使平和故易產今形肥知其氣虚久坐知其不運¶
<pb:KR3e0078_WYG_065-18a>¶
必氣愈弱兒在胞胎因母氣不能自運耳當補其母之¶
氣則兒健易產矣令其有孕至五六箇月來告遂於大¶
全方紫蘇飲加補氣藥與數十貼因得男而甚快後遂¶
以此方隨母形色性稟參時令加減與之無不應者因¶
名其方曰達生散¶
縮胎飲(即達/生散)　大腹皮(三/錢)人參　陳皮　紫蘇莖葉(各/五)¶
　　(分/)白芍　白术　歸身尾(各一/錢)甘草(二錢/炙)黄楊樹¶
　　腦(七/錢)或加枳殼　縮砂　青葱(五/葉)¶
<pb:KR3e0078_WYG_065-18b>¶
　右作一貼吞下益母丸臨月得二十服易生產後無¶
　病　按丹溪云難產死胎此血氣滯病也盖此方補¶
　中行滯　春加川芎　氣虛倍參术　氣實倍香附¶
　陳皮　血虛加當歸地黄　形實倍紫蘇　性急加¶
　黄連　熱急加黄芩　濕痰加滑石半夏　食積加¶
　山查　食後易饑加黄楊腦　腹痛加木香官桂黄¶
　芩　冬不用芩¶
黑神丸(一名催生丸/一名益母丸)　用益母草硏末粥丸治婦人臨¶
<pb:KR3e0078_WYG_065-19a>¶
　月一日三次服之用縮砂湯送下能催生易產產後¶
　服能生新血去舊血只以白湯送下虚者煎白术人¶
　參陳皮湯送下¶
　　　惡阻(痰逆/不食)¶
惡阻謂嘔吐惡心頭眩惡食擇食是也　千金凡婦人¶
虛羸血氣不足腎氣又弱或當風飲冷太過心下有痰¶
水者欲有胎而喜病阻所謂欲有胎者其人月水尚來¶
顏色肌膚如常但苦沉重憒悶不欲食飲又不知其患¶
<pb:KR3e0078_WYG_065-19b>¶
所在脉理順時平和則是欲有娠也如此經二月日後¶
便覺不通則結胎也但病者患心中憒憒頭重眼眩四¶
肢沉重懈惰不欲執作惡聞食氣欲噉鹹酸果實多卧¶
少起世謂惡食其至三四月日已上皆大劇吐逆不能¶
自勝舉也此由經血既閉水潰於臟臟氣不宣通故心¶
煩憒悶氣逆而嘔吐也血脉不通經絡否塞則四肢沉¶
重挾風則頭目眩也覺如此候者便宜服半夏茯苓湯¶
數劑後將茯苓丸痰水消除便欲食也既得食力體強¶
<pb:KR3e0078_WYG_065-20a>¶
氣壯力足養胎母便健矣　大全妊娠稟受怯弱便有¶
阻病其狀顔色如故脉息和順但覺肢體沉重頭目昏¶
眩擇食惡聞食氣好食鹹酸甚者或作寒熱心中憒悶¶
嘔吐痰水恍忽不能支持巢氏謂之惡阻但證有輕重¶
耳輕者不服藥亦不妨重者須以藥療之千金方以半¶
夏茯苓湯茯苓丸專治阻病然此二藥比來少有服者¶
以半夏有動胎之性盖胎初結慮其易散此不可不謹¶
也張仲景傷寒論有用黄龍湯者小柴胡湯中去半夏¶
<pb:KR3e0078_WYG_065-20b>¶
是也此盖為妊娠而設焉王子亨則有白术散局方則¶
人參丁香散揚振則有人參橘皮湯齊士明則有醒脾¶
飲皆不用半夏服之多効　李茂翁云若左脉弱而嘔¶
服諸藥不止者當服理血歸原藥則愈經云無陰則嘔¶
是也　薛前證若中脘停痰用二陳湯加枳殼若飲食¶
停滯用六君子加枳殼若脾胃虛弱用異功散若胃虛¶
不足用人參橘皮湯兼氣惱加枳殼胸脇痞悶再加蘇¶
梗脇痛再加柴胡若飲食少思用六君子加紫蘇枳殼¶
<pb:KR3e0078_WYG_065-21a>¶
頭暈體倦用六君子湯若脾胃虛弱嘔吐不食用半夏¶
茯芩湯盖半夏乃健脾氣化痰滯之主藥也脾胃虛弱¶
而嘔吐或痰涎壅滯飲食少思胎不安必用茯苓半夏¶
湯倍加白术然半夏白术茯苓陳皮砂仁善能安胎氣¶
健脾胃予嘗用之驗矣　痰逆不食證因食停滯用半¶
夏茯苓湯加枳殼兼氣惱更加柴胡因痰壅滯用半夏¶
茯苓湯加白术因風寒外傷用參蘇飲飲食腹脹用香¶
砂六君子湯寒熱嘔吐人參養胃湯　一妊娠嘔吐惡¶
<pb:KR3e0078_WYG_065-21b>¶
食體倦嗜卧此胃氣虚而惡阻也用人參橘皮湯二劑¶
漸愈又用六君子加紫蘇二劑而安　一妊娠吞酸惡¶
心時欲作嘔此因脾胃虛而飲食停滯用六君加枳殼¶
香附治之而愈　一妊婦停食腹滿嘔吐吞酸作㵼不¶
食余以為飲食停滯兼肝木傷脾土用六君子湯以健¶
脾胃加蒼术厚朴以消飲食呉茱茰所製黄連以清肝¶
火諸證悉愈又以六君加砂仁調理而脾土乃安　一¶
妊婦嘔吐脇脹或寒熱往來面色青黄此木旺而尅脾¶
<pb:KR3e0078_WYG_065-22a>¶
土用六君子加柴胡桔梗枳殼而安　一妊婦嘔吐酸¶
水胸滿不食此脾土虛而肝木所侮用六君子加芍藥¶
而愈　一妊婦胸腹膨脹吐痰不食此脾胃虛而飲食¶
為痰用半夏茯苓湯漸愈又用六君子加枳殼蘇梗桔¶
梗而飲食如常後因恚怒脇脹不食吐痰惡心用半夏¶
茯苓湯加柴胡山梔而愈　汪石山治一婦形質瘦小¶
面色近紫產後年餘經水不通首夏忽病嘔吐手指麻¶
痺拳不能伸展聲音啞小噦不出聲醫皆視為風病危¶
<pb:KR3e0078_WYG_065-22b>¶
之汪診脉皆細㣲近滑曰此妊娠惡阻病也衆謂經水¶
不通安有妊理汪曰天下之事有常有變此乃事之變¶
也脉雖細㣲似近於滑又尺按不絶乃妊娠也遂以四¶
君子加二陳治之諸證俱減尚畏粥湯惟食乾糕香燥¶
之物而有生意　給事游讓溪夫人病新愈月餘經事¶
不行嘔噦眩暈飲食艱進醫以為二陽之病發心脾女¶
子不月法在不治江瓘診之尺脉雖小按之滑而不絶¶
此妊而惡阻非凶候也六君加砂仁數服而安後產一¶
<pb:KR3e0078_WYG_065-23a>¶
女　金匱婦人得平脉陰脉小弱其人渇不能食無寒¶
熱名妊娠桂枝湯主之於法六十日當有此證設有醫¶
治逆者却一月加吐下者則絶之　婁全善曰絶之者¶
謂絶止醫治候其自安也予嘗治一二婦阻病吐愈治¶
愈逆因思仲景絶之之㫖遂停藥月餘自安真大哉聖¶
賢之言也¶
萬全方云凡妊娠惡食者以所思食任意食之必愈¶
仲景云妊娠嘔吐不止乾薑人參半夏丸主之¶
<pb:KR3e0078_WYG_065-23b>¶
乾薑人參半夏丸　乾薑　人參(各一/兩)半夏(湯洗去/滑二兩)¶
　右三味末之以生薑汁糊為丸如梧子大飲服十丸¶
　日三服¶
半夏茯苓湯　治妊娠惡阻嘔吐心煩頭目眩暈惡聞¶
　食氣好食酸鹹多卧少起百節煩疼羸瘦有痰胎孕¶
　不牢¶
　　半夏(洗一兩/二錢半)赤茯苓　熟地黄(各七/錢半)橘紅　旋復¶
　　花(千金方無旋復/有細辛紫蘇)人參　芍藥　川芎　桔梗¶
<pb:KR3e0078_WYG_065-24a>¶
　　甘草(各半/兩)¶
　右㕮咀每服五錢薑七片水煎空心服兼服茯苓丸¶
　　若有客熱煩渇口瘡去橘紅細辛加前胡知母七¶
　錢半　若腹冷下痢去地黄加炒桂心半兩　若胃¶
　中虛熱大便秘小便赤澀加大黄七錢半去地黄加¶
　黄芩二錢五分¶
茯苓丸　治妊娠阻病心中煩悶吐痰眩暈先服半夏¶
　茯苓湯兩劑後服此藥¶
<pb:KR3e0078_WYG_065-24b>¶
　　赤茯苓　人參　半夏(湯泡七/次炒黄)桂心　乾薑　橘¶
　　皮(各一/兩)白术　葛根　甘草　枳殼(各二/兩)¶
　右為細末煉蜜為丸如桐子大每服五十丸米飲下¶
　日三服　一方加麥門冬　肘後加五味子¶
療妊娠心胷支滿痰逆不思飲食¶
　　赤茯苓　前胡　白术　紫蘇葉(各一/兩)半夏¶
　　麥門冬　人參　大腹皮(各半/兩)¶
　右為粗末每服四錢水一盞薑五片煎至七分去滓¶
<pb:KR3e0078_WYG_065-25a>¶
　温服　一方無大腹皮人參有大腹子檳榔¶
療妊娠心膈氣滯嘔吐不下飲水心神虛煩四肢少力¶
　　枇杷葉　半夏　麥門冬　人參　甘草(半/兩)訶子¶
　　肉　藿香(各一/兩)赤茯苓　枳殼　陳皮(各七/錢半)¶
　右㕮咀每服三錢水一盞薑三片棗一枚煎至七分¶
　去滓温服　一方無訶子及棗¶
集驗療婦人妊娠惡阻嘔吐不下食¶
　　青竹茹　橘皮(各三/兩)生薑　茯苓(各四/兩)半夏(五/兩)¶
<pb:KR3e0078_WYG_065-25b>¶
　右細切以水六升煮取二升半去滓分三服不差頻¶
　服忌羊肉餳鮓等物¶
旋復半夏湯　治妊娠惡阻吐逆酸水惡聞食氣多卧¶
　少起¶
　　旋復花(去枝/蕚)川芎　細辛(去/土)人參　甘草(炙各/七分)當¶
　　歸(去/蘆)半夏(湯/泡)赤茯苓(去/皮)乾生薑　陳皮(去白各一/錢五分)¶
　右作一服水二鍾薑五片煎至一鍾不拘時服¶
旋復花湯　治妊娠六七箇月胎不安嘔吐¶
<pb:KR3e0078_WYG_065-26a>¶
　　旋復花(五/分)厚朴　白术　枳殼　黄芩　茯苓(各/一)¶
　　(錢五/分)半夏　芍藥　生薑(各一/錢)¶
　右作一服水二鍾煎至一鍾食前服¶
　右諸方並用半夏盖取其辛以散結氣㵼逆氣故嘔¶
　惡自止非專為痰設也婁全善曰大全方論半夏動¶
　胎而不用仲景方乃用之予治妊娠阻病累用半夏¶
　未嘗動胎也經云有故無殞是也¶
白术散　治惡阻清水甚者害十餘日水漿不入¶
<pb:KR3e0078_WYG_065-26b>¶
　　白术(一/兩)人參(半/兩)丁香(二錢/半)甘草(一/錢)¶
　右為細末每服二錢水一盞薑五片煎至七分温服¶
人參丁香散　治妊娠惡阻胃寒嘔逆翻胃吐食及心¶
　腹刺痛¶
　　人參　丁香　藿香葉(各二/錢半)¶
　右為散每服三錢水一盞煎七分去滓温服無時¶
又方　人參　丁香　柿蒂(各二/兩)甘草　良薑(各半/兩)¶
　右為細末每服二錢熱湯㸃下無時¶
<pb:KR3e0078_WYG_065-27a>¶
醒脾飲子　治妊婦阻病嘔逆不食甚者中滿口中無¶
　味或作寒熱(此出王氏/博濟方)¶
　　草豆蔲(以濕紙裹灰火中煨/令紙乾取出去皮用)厚朴(薑製各/半兩)乾薑(一/兩)¶
　　甘草(一兩二/錢半)¶
　右為細末每服二大錢水一大盞棗二枚生薑三片¶
　煎至八分去滓呷服病輕者只一兩服便能食舊有¶
　橘紅二兩治寒熱瘧痢不食後人去橘皮以乾生薑¶
　代乾薑治老人氣虚大便秘少津液引飲有奇効產¶
<pb:KR3e0078_WYG_065-27b>¶
　科醫官齊士明依舊用乾薑去橘皮亦名醒脾飲子¶
　治阻病極神驗¶
　右諸方與前茯苓丸並用丁香乾薑惟中寒脉遲者¶
　宜之¶
人參橘皮湯　治阻病嘔吐痰水¶
　　人參　橘皮　白术　麥門冬(去心各/一兩)甘草(二/錢)厚¶
　　朴(製/)白茯苓(各五/錢)¶
　右為粗末每四錢加淡竹茹彈子大薑三片水同煎¶
<pb:KR3e0078_WYG_065-28a>¶
治妊婦嘔吐不食兼吐痰水¶
　　生蘆根(七/分)橘紅(四/分)生薑(六/分)枇杷葉(三/分)檳榔(二/分)¶
　右切水二盞煎七分空心熱服¶
治妊娠惡食心中煩憒熱悶嘔吐¶
　　青竹茹　麥門冬(各三/兩)前胡(二/兩)橘皮(一/兩)蘆根(一握/如體)¶
　　(熱四肢煩熱者/加地骨皮一握)¶
　右切細以水一大升煮半升去滓分兩服食前¶
　右諸方内用門冬竹茹蘆根皆氣凉而性和有熱無¶
<pb:KR3e0078_WYG_065-28b>¶
　寒者通用之平劑也¶
治妊娠惡食(古今録/驗方)¶
　　人參(四/兩)厚朴　生薑　枳殼　甘草(各二/兩)¶
　水六升煎取三升分三服¶
歸原散　治妊娠惡阻嘔吐不止頭痛全不入食服諸¶
　藥無効者用此藥理血歸原則愈¶
　　人參　甘草　川芎　當歸　芍藥　丁香(各半/兩)¶
　　白茯苓　白术　陳皮(各一兩/五錢)桔梗(炒/)枳殼(去瓤/炒各)¶
<pb:KR3e0078_WYG_065-29a>¶
　　(二錢/半)半夏(湯洗七次切/炒黄一兩)¶
　右㕮咀每服三錢生薑五片棗一枚水同煎¶
安胎飲　治懷胎三月四月至九箇月日嘔吐痰水心¶
　中憒悶頭重目眩惡聞食氣或胎動不安腰腹疼痛¶
　或時下血及妊娠一切疾病皆治之¶
　　甘草　茯苓　當歸　熟地黄　川芎　白术¶
　　黄芪　白芍藥　半夏(湯泡七/次切炒)阿膠(蛤粉/炒)地榆(各等/分)¶
　右㕮咀每服三錢生薑四片水煎温服無時　一方¶
<pb:KR3e0078_WYG_065-29b>¶
　無半夏地榆有人參桑寄生　一方無茋术半夏地¶
　榆有艾葉只是膠艾湯加白茯苓¶
小地黄丸　治妊娠惡心嘔吐清水腹痛不食¶
　　人參(去/蘆)乾薑(炮製/等分)¶
　右為細末以生地黄汁和為丸如桐子大每服五十¶
　丸食前米飲送下¶
　右方並理血之劑李茂翁所謂左脉弱而嘔服諸藥¶
　不止者服理血歸原藥則愈即此類是也¶
<pb:KR3e0078_WYG_065-30a>¶
保生湯　治婦人經候不行身無病而似病脉滑大而¶
　六脉俱勻乃是孕婦之脉也精神如故惡聞食臭或¶
　但嗜一物或大吐或時吐清水此名惡阻切勿作寒¶
　病治之宜服此藥如覺惡心嘔吐加丁香生薑煎服¶
　(温隠/居方)¶
　　人參　甘草(各二/錢半)白术　香附子　烏藥　橘紅¶
　　(各半/兩)¶
　右㕮咀每服三大錢水一盞半薑五片煎至七分去¶
<pb:KR3e0078_WYG_065-30b>¶
　滓温服無時或作末子調服¶
白术散　治妊娠胎氣不和飲食少進¶
　　白术　紫蘇(各一/錢)人參(二/錢)青皮(去/白)訶子肉　川芎¶
　　(各八/錢)甘草(炙半/錢)¶
　右作一服水二鍾薑三片煎至一鍾不拘時服¶
二香散　治妊娠胎動不安氣不升降飲食不美嘔吐¶
　酸水起坐覺重¶
　　香附子(一/兩)藿香葉　甘草(各三/錢)¶
<pb:KR3e0078_WYG_065-31a>¶
　右為細末每服二錢不拘時沸湯調下¶
補遺予嘗治妊婦惡阻嘔吐不食頭暈不敢行步以苦¶
　柚皮濃煎湯飲數盞而愈吐甚者加薑汁¶
又方　縮砂仁末每二錢薑湯調下或米飲調¶
　右方並理氣之劑氣虛者首三方為宜氣不順者第¶
　三方為宜¶
婁一婦人孕三月吐痰水并飲食每日寅卯時作作時¶
覺少腹有氣衝上然後膈滿而吐面赤㣲躁頭眩卧¶
<pb:KR3e0078_WYG_065-31b>¶
不起牀四肢疼㣲渇此肝火挾衝脉之火衝上也一日¶
甚一日輕脉和右寸洪大百藥不効將二月予偶用沉¶
香磨水化抱龍丸一服膈寛氣不上衝二三服吐止眩¶
減食進而安　又應氏婦嘈雜吐食脉壅心下滿塞氣¶
攻背兩脇皆痛要人不住手以熱物摩熨得吐稍疎脉¶
洪大因處此方　黄連(一/錢)黄芩(二錢半/各炒)白术　半夏(各/二)¶
　　(錢/)甘草(炙/)縮砂(各五/分)陳皮　當歸　山梔　枳殼¶
　　(炒/)香附　人參　蒼术(各一/錢)茯苓(一錢/半)生薑(七/片)¶
<pb:KR3e0078_WYG_065-32a>¶
服二貼後嘈雜吐止心滿塞退但於夜間背脇痛用摩¶
熨遂與抱龍丸化服其疾如失¶
丹一婦人年近三十懷孕兩月病嘔吐頭眩自覺不可¶
禁持以人參白术川芎陳皮茯苓等藥服五七日愈覺¶
沉重召予脉之兩手弦左為甚而且弱予曰此是惡阻¶
病必怒氣所激問之果然肝氣既逆又挾胎氣參术之¶
補大非所宜教以時用茯苓湯下抑青丸二十四粒五¶
貼自覺稍安診其脉畧有數狀然口乾苦稍食粥則口¶
<pb:KR3e0078_WYG_065-32b>¶
酸予意其為膈間滯氣未盡行敎全以川芎陳皮山梔¶
茯苓生薑煎湯下抑青丸十五粒十餘貼餘證皆平但¶
食及常時之半食後覺口酸不食覺易饑予謂肝熱未¶
平則以白湯下抑青丸二十粒二十日而安予又脉之¶
見其兩手脉雖和平而左手弱甚此胎必墮此時肝氣¶
既平參术可用矣遂用始初參术等藥補之預防墮胎¶
以後之虛服之一月胎自墮却得平穩無事抑青丸一¶
味黄連為丸是也¶
<pb:KR3e0078_WYG_065-33a>¶
　　　胎動不安¶
大全妊娠胎動不安由衝任經虛受胎不實也亦有因飲¶
酒房室過度損動不安者有悞擊觸而胎動者有喜怒¶
氣宇不舒傷於心肝觸動血脉者有信醫宜服煖補反為¶
藥所害者有因母病而胎動者但治母病其胎自安有¶
胎不堅固動及母疾但當安胎其母自愈當以母形色察¶
之若面赤舌青兒死母活面青舌赤口中沫出母死子活¶
若唇口青兩邊沫出者子母俱死　薛前證胎氣鬱滯者用¶
<pb:KR3e0078_WYG_065-33b>¶
紫蘇飲脾氣虛弱者六君子湯加蘇枳鬱結傷脾者歸脾¶
湯加柴梔鬱怒傷肝脾者四七湯加芎歸怒動肝火者¶
加味小柴胡湯若胎已死急用平胃散加朴硝腐化之¶
永固孕湯　地黄　川芎　黄芩(各五/分)歸身尾　人參¶
　　白芍藥　陳皮(各一/錢)白术(一錢/半)甘草(三/錢)黄蘖(少/許)桑¶
　　上羊食藤(圓者/七葉)糯米(十四/粒)¶
　右㕮咀水煎服¶
金匱婦人妊娠宜常服當歸散主之¶
<pb:KR3e0078_WYG_065-34a>¶
當歸散方　當歸　黄芩　芍藥　芎藭(各四/兩)白术(半/斤)¶
　右五味杵為散酒飲服方寸匕日再服妊娠常服即¶
　易產胎無苦疾產後百病悉主之¶
妊娠養胎白术散主之¶
白术散方　白术　芎藭(各一/兩)蜀椒(七錢半/去汗)牡蠣(半/兩)¶
　右四味杵為散酒服一錢七日三夜一服但苦痛加¶
　芍藥心下毒痛倍加芎藭心煩痛吐不能飲食加細¶
　辛一兩半夏大者二十枚服之後更以醋漿水服之¶
<pb:KR3e0078_WYG_065-34b>¶
　若嘔以醋漿水服之復不解者小麥汁飲之已後渇¶
　者大麥粥服之病雖愈服之勿置¶
集驗方療妊娠二三月上至八九月胎動不安腹痛已¶
　有所見方¶
　　艾葉　阿膠　當歸　川芎(各三/兩)甘草(一/兩)¶
　右細切以水八升煮取三升去滓内膠令烊分三服¶
　日三　千金文仲備急同¶
四物湯加熟阿膠茯苓治一切胎動不安¶
<pb:KR3e0078_WYG_065-35a>¶
安胎當歸湯　治妊娠五月舉動驚愕胎動不安下在¶
　小腹痛引腰脇小便疼下血(見前逐/月養胎)¶
阿膠散　治妊娠或因頓仆胎動不安腰痛腹滿或有¶
　所下或胎上搶心　熟地黄(二/兩)白芍藥　艾葉　當¶
　　歸　甘草　阿膠　黄茋(各一/兩)　一方有川芎¶
　右㕮咀每服半兩薑三片棗一枚同水煎¶
又方　治妊娠胎動不安心神虛煩腹内痛¶
　　阿膠(杵碎炒/黄燥)人參　川芎(已上各/一兩)白茯苓　麥門¶
<pb:KR3e0078_WYG_065-35b>¶
　　冬(去/心)柴胡(去苗已上/各七錢半)甘草(炙/)當歸(剉/炒)黄芩(各半/兩)¶
　右件為末每服四錢以水一中盞生薑半分棗三枚¶
　同煎六分去滓熱服¶
立効散　治婦人胎動不安如重物所墜冷如冰¶
　　川芎　當歸(各等/分)¶
　右為粗末秤三錢水煎食前温服¶
產寳治妊娠無故胎動不安腹内絞痛煩悶¶
　　當歸　桑寄生(各一/兩)川芎(七錢/半)豉(八/合)阿膠(五/錢)蔥(十/莖)¶
<pb:KR3e0078_WYG_065-36a>¶
　右以水二升煮取八合下膠烊温分二服空心服¶
　一方無豉用銀器煎集驗無寄生豉有續斷七錢半¶
　銀多少先煎後入藥¶
養生必用治胎動方　救急療胎動去血腰腹痛¶
　　阿膠　川芎　當歸　青竹茹(各二/錢)¶
　右以水十盞内銀一斤煮至五盞去銀入上件藥三¶
　味煮至二盞半去滓入膠再煎膠烊温分三服空心¶
　自早至暮盡未効再作¶
<pb:KR3e0078_WYG_065-36b>¶
寄生湯　治胎氣常不安及五箇月已後胎不安¶
　　桑寄生(洗/剉)秦艽　阿膠(各半/兩)糯米粉(半/兩)¶
　右以新汲水三升先下寄生秦艽二味煮至二升去¶
　滓次入阿膠糯米再煮約一升止分三服空心食前¶
　日午服之忌酒醋三五日妊婦胎氣至五月已後常¶
　不安者服之必効頃見妊婦好飲酒食鹹酸五辛胎¶
　必動不可不知¶
黄耆湯　治胎動不安腹痛下黄汁¶
<pb:KR3e0078_WYG_065-37a>¶
　　糯米(一/合)黄耆　川芎(各一/兩)¶
　右細剉水二大盞煎至一盞三分温服¶
順氣飲子　產前服之安胎¶
　　紫蘇葉　木香(炮/)人參　草豆蔲　茯苓(各一/兩)甘¶
　　草(半/兩)大腹子(一兩如氣/弱者不用)¶
　右㕮咀每服三錢水一盞苧根三寸糯米少許煎至¶
　七分去滓温服¶
安胎寄生湯(文/仲)療血流下方¶
<pb:KR3e0078_WYG_065-37b>¶
　　桑寄生　白术(各一兩/二錢半)茯苓(一/兩)甘草(二兩/半)¶
　右切以水五升煮取二升半分三服若人壯者可加¶
　芍藥二兩足水二升若胎不安腹痛端然有所見加¶
　乾薑一兩即安忌海藻菘菜酢物桃李雀肉等¶
秦艽湯(指/迷)治胎動不安　秦艽　阿膠(炒/)艾葉¶
　右等分為粗末每服五錢水二盞糯米百粒煎至一¶
　盞去滓温服¶
小品止痛湯　療妊娠重下痛引腰背安胎¶
<pb:KR3e0078_WYG_065-38a>¶
　　當歸　阿膠(炙/)乾地黄　黄連　芍藥(各一/兩)雞子¶
　　(一/枚)秫米(一/升)¶
　右七味以水七升攪雞子令相得煮秫米令如蟹目¶
　沸去滓内諸藥煮取三升分四服忌蕪荑經心録同¶
黄芩湯　治婦人胎孕不安¶
　　黄芩　白术(各半/兩)當歸(二/錢)¶
　右作一服水二鍾煎至一鍾不拘時服¶
釣藤湯　治妊娠八九月胎動不安心腹㽲痛面目青¶
<pb:KR3e0078_WYG_065-38b>¶
　冷汗出氣欲絶此由勞動用力傷胎宫宜急治之¶
　　釣藤鈎　當歸　茯神　人參(各/兩)　苦梗(一兩/半)¶
　　桑寄生(半/兩)¶
　右為粗末每服五大錢水二盞煎至一盞去滓温服¶
　無時候忌豬肉菘菜若煩熱加石膏二兩半臨產月¶
　加桂心一兩¶
刪繁療婦人懷妊胎動不安蔥豉安胎方¶
　　香豉(一升/熬)蔥白(一/斤)阿膠(二/兩)¶
<pb:KR3e0078_WYG_065-39a>¶
　右先以水三升煮蔥豉取一升去滓入膠再煎令烊¶
　服一日一夜可服三四次盡劑經心録同¶
始妊娠胎動不安䕶胎法¶
　　鯉魚(二/斤)粳米(一/升)蔥(一/握)豉　薑¶
　右作藿食之每月一度¶
安胎鐵罩散　白藥子(一/兩)白芷(半/兩)¶
　右為細末每服二錢煎紫蘇湯調下或胎熱心煩悶¶
　入砂糖少許煎¶
<pb:KR3e0078_WYG_065-39b>¶
銀苧酒　治妊娠胎動欲墮腹痛不可忍方¶
　　苧根(二兩/剉)銀(五/兩)清酒(一/盞)¶
　右以水二大盞煎至一大盞去滓分温二服¶
治胎動不安　用好銀煮取水著蔥油作羮食之佳¶
又方　川芎(二/兩)蔥白(一/升)¶
　右以水七升煮取二升半分三温服¶
療妊娠後不轉動方　阿膠(炙一/兩)桑寄生(半/兩)¶
　右為末以酒一升煮五沸下生雞卵一枚於酒中分¶
<pb:KR3e0078_WYG_065-40a>¶
　二温服空心食前　小品方無寄生有艾葉只用水¶
　煎¶
肘後治胎動不安取苧根如足大指者一尺㕮咀以水¶
　五升煮取三升去滓服　一方有生薑五片丹溪云¶
　苧根大能補陰血行滯血¶
縮砂散　治胎動不安墮在須㬰者神效(方見毒/物傷胎)　又¶
　方　川芎(二/兩)蔥白(五/兩)水三碗煮二碗半分三服¶
治妊娠因失所動因絶方取竹瀝飲一升立愈¶
<pb:KR3e0078_WYG_065-40b>¶
鯉魚臛方　治妊娠胎動不安心腹刺痛¶
　　鯉魚(一斤修事/浄細切)阿膠(一兩杵碎/炒黄燥)糯米(二/合)¶
　右件以水二升入魚膠米煮令熟入蔥白生薑橘皮¶
　鹽少許更煮五七沸食前喫如有所傷且喫五七日¶
　効¶
治妊娠胎動煩悶不安甚方　取生地黄杵絞汁每服¶
　一小盞煎令沸入雞子白一枚攪令勻頓服¶
治妊娠胎動畫夜叫呼口噤唇搴及下重痢不息方¶
<pb:KR3e0078_WYG_065-41a>¶
　　艾葉(五/兩)¶
　右以好酒五升同煮取四升去滓更煎取一升服口¶
　閉者開口灌之藥下即瘥¶
　　　胎上逼心(即子/懸)¶
薛胎上逼心之證若氣逆胎上用紫蘇飲飲食不甘兼¶
以四君子若内熱䀯熱兼以逍遥散若胃火所致用四¶
君黄芩枳殼柴梔若脾鬱所致用歸脾湯加柴梔枳殼¶
　一妊婦每因恚怒其胎上逼左闗脉弦洪乃肝火内¶
<pb:KR3e0078_WYG_065-41b>¶
動用小柴胡加茯苓枳殼山梔而愈但體倦不食用六¶
君子調養脾土加柴胡枳殼調和肝氣乃瘥　一妊婦¶
胎上逼胸滿噯氣飲食少思此脾氣鬱滯用紫蘇飲頓¶
安又用四君子加枳殼柴胡山梔而瘥　程文彬治孕¶
婦七箇月胸膈飽悶氣喘忽吐出一物如小膓寸許舉¶
家驚疑其胎爛程至診得寸口脉洪滑知其氣盛血少¶
胎氣湊上中焦畜有濕熱濕生痰知所吐之物乃痰結¶
聚病名子懸以紫蘇飲加芩連貝母十劑獲痊¶
<pb:KR3e0078_WYG_065-42a>¶
本事方紫蘇飲　治妊娠胎氣不和懷胎近上脹滿疼¶
　痛謂之子懸兼治臨產驚恐氣結連日不下　一方¶
　無川芎名七寳散¶
　　紫蘇莖葉(一/兩)大腹皮　人參　川芎　陳皮　白¶
　　芍藥(各半/兩)當歸(七錢/半)甘草(二錢/半)¶
　右細剉分作三服每服用水一盞半生薑四片蔥白¶
　七寸煎至七分去查空心服¶
　曾有一婦累日產不下服遍催生藥不驗予曰此必¶
<pb:KR3e0078_WYG_065-42b>¶
　坐草太早心懷一㸃懼氣結而不行然非不順也¶
　素問云恐則氣下盖恐則精神怯怯則上焦閉閉則¶
　氣還還則下焦脹氣乃不行矣得此藥一服便產及¶
　婦人六七月子懸者予用此數數有驗不十服胎便¶
　近下　陳良甫治一婦有孕七箇月逺歸忽然胎上衝¶
　心而痛坐卧不安兩醫治之無効遂說胎已死矣用¶
　蓽麻子研爛加麝香調貼臍中以下之命在垂亡召¶
　陳診視兩尺脉絶他脉平和陳問二醫作何證治之¶
<pb:KR3e0078_WYG_065-43a>¶
　荅曰死胎也陳曰何以知之曰兩尺脉沉絶以此知¶
　之陳曰此說出何經二醫無荅陳曰此子懸也若是¶
　胎死却有辨處面赤舌青子死母活面青舌赤吐沫¶
　母死子活唇口俱青母子俱死今面不赤口不青其¶
　子未死是胎上逼心宜以紫蘇飲子治之至十服而¶
　胎近下矣¶
當歸湯　治妊娠胎動盪心悶絶煩躁口乾横生倒產¶
　上衝下築迷悶唇口青黑手足厥冷產科名保安散¶
<pb:KR3e0078_WYG_065-43b>¶
　　一方無甘草有川芎厚朴　產寳方有川芎　當¶
　　歸　阿膠(炒/)甘草(各一/兩)人參(各一/兩半)連根蔥白(一/握)¶
　右細剉水二升煎四味至升半去滓下蔥再煎減三¶
　合温服一劑分為二三服¶
大聖散　治妊娠忪悸睡夢多驚心腹脹滿連臍急痛¶
　胎上逼(見驚/悸)¶
治胎上逼心煩悶方又治妊娠六七月以後胎動困篤¶
宜用蔥白二七莖濃煮汁飲之若胎未死即安已死即¶
<pb:KR3e0078_WYG_065-44a>¶
出未効再服　婁全善云此方神妙脉浮滑者宜之本¶
草云蔥白通陽氣安胎　秘録治胎動上逼心痛取艾¶
葉如雞子大以頭醋四升煮取二升分温服　又治¶
胎上逼心熱痛下血神麴半斤搗碎和熟水絞取汁三¶
鍾無時温服止¶
治妊娠遍身痛或衝心欲死不能飲食¶
　　白术(五/兩)黄芩(二/兩)芍藥(四/兩)¶
　右水六升煮取二升半分作三服緣胎有水致痛兼¶
<pb:KR3e0078_WYG_065-44b>¶
　易產¶
文仲葛氏療妊娠卒胎上逼心痛方　取弩弦急帶之¶
　立愈¶
膠艾湯(見血/崩)　保生丸(大/法)¶
　¶
　¶
　¶
　證治準繩卷六十五¶
