# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:40.744860
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷七十八
<pb:KR3e0078_WYG_078-1a>¶
欽定四庫全書¶
　證治凖繩卷七十八¶
　　　　　　　　　　　　明　王肯堂　撰¶
　㓜科¶
　　心臟門¶
　　　心痛¶
小兒心痛當於大人心痛門參用之¶
心痛吐水者蟲痛　心痛不吐水者冷心痛¶
<pb:KR3e0078_WYG_078-1b>¶
錢氏靈礬散　治小兒蟲咬心痛欲絶¶
　　五靈脂(二/錢)白礬(火飛/半錢)¶
　右二味同研每服一二錢水一鍾煎至五分温服無¶
　時當吐出蟲¶
聖恵　治小兒心痛但覺兒將手數數摩心腹即啼是¶
　心痛不可忍宜服芍藥散方¶
　　赤芍藥　人參(去/蘆)白术　黄芩　川大黄(微炒/剉)當¶
　　歸(各一/錢)¶
<pb:KR3e0078_WYG_078-2a>¶
　右六味擣羅為粗散每服一錢以水一小盞煎至五¶
　分去滓不計時候量兒大小加減温服¶
　　　　治小兒心痛金鈴散¶
　　金鈴子(炮去/皮核)蓬莪茂(炮各/一兩)茴香　木香(炮/)荆三稜¶
　　(炮各/半兩)¶
　右五味為末每服一錢半錢用熱酒調下¶
　　　煩躁¶
薛仲景云火入於肺則煩入於腎則躁夫心者君¶
<pb:KR3e0078_WYG_078-2b>¶
火也火王則金燔水虧而火獨存故肺腎合而為¶
躁也活人云但煩熱者虛煩也諸虚煩熱與傷寒¶
相似但不惡寒鼻不疼故知非傷寒也頭不痛脉¶
不𦂳故知非裡寒也不可發汗攻下當與竹葉湯¶
兼嘔者與橘皮湯又心虚則先煩而後渴翕翕發¶
熱其脉浮𦂳而大是也蓋煩者心中煩擾而内熱¶
故屬陽躁者肢體躁動或裸身欲入井中為外熱¶
故屬隂外熱者無根之火也是以為虛在小兒當¶
<pb:KR3e0078_WYG_078-3a>¶
辨其嗞煎不安是煩嗞啀不定是躁嗞煎者心經有¶
熱精神恍惚煩滿生驚嗞啀者心經有風煩躁驚搐¶
也熱甚者黄連解毒湯輕者導赤散風熱者至寳丹¶
脉數而實便閉有熱者神芎丸此皆實熱之治法也¶
若煩而頭痛短氣口乾咽燥不渴者虚也用四君加¶
芎歸因藥攻伐而作渴者用竹茹湯煩而不得眠者¶
酸棗仁湯心神顛倒煩熱欲吐者硃砂安神丸靣戴¶
陽目肉赤六脉洪大按之全無者血虚發躁用當歸¶
<pb:KR3e0078_WYG_078-3b>¶
補血湯若躁而裸體欲入井中脉沈細或浮大按之¶
如無者此皆隂盛發躁也宜用參附湯有回生之¶
功¶
清熱解毒丸　治五臟積熱毒氣上攻胸臆煩悶咽喉¶
　腫痛赤眼壅腫頭靣發熱唇口乾燥兩頰生瘡精神¶
　恍惚心忪悶亂坐卧不寧及傷暑毒面赤身熱心煩¶
　躁而渴飲食不下¶
　　寒水石　石膏(各八/兩)青黛(四/兩)¶
<pb:KR3e0078_WYG_078-4a>¶
　右三味前二味研末入青黛和勻蒸餅七個水調為¶
　丸如芡實大每服一丸食後新汲水化下或細嚼生¶
　薑湯下如中諸毒並宜服之及驚風潮熱痰涎壅塞¶
　心胸煩躁頰赤多渴坐卧不穩每服半粒量大小加¶
　減¶
竹茹湯(吐/)¶
橘皮湯¶
　　橘皮(一兩/半)甘草(炙/)竹茹(各半/兩)人參(一錢/五分)¶
<pb:KR3e0078_WYG_078-4b>¶
　右四味每服五錢薑水煎食前服¶
黄連解毒湯　治時疾三日汗已解若煩悶乾嘔口燥¶
　呻吟發熱不卧¶
　　黄連(炒三/分)黄蘗(炒半/兩)梔子(炒四/兩)黄芩(炒二/錢)¶
　右四味每服二三錢水煎未効再服亦治熱痢¶
導赤散(心/)¶
至寶丹　治諸驚癎心熱及卒中客忤煩躁風涎搐搦¶
　或傷寒狂語伏熱嘔吐¶
<pb:KR3e0078_WYG_078-5a>¶
　　生犀角(鎊/)生玳&KR0536;(鎊/)琥珀　硃砂(水/飛)雄黄(水飛各/一兩)¶
　　金箔(五十片/半為衣)銀箔(五十/片)片腦(一/匙)射香(一/錢)牛黄(半/兩)¶
　　安息香(一兩半為末酒掬去/砂取一兩煎成膏)¶
　右十一味各另研為末和勻入安息香膏如乾入熱蜜¶
　少許丸桐子大毎服一二丸人參湯化下量兒加減用之¶
神芎丸　治風熱壅滯頭目昏眩口舌生瘡牙齒疳蝕¶
　或徧身瘡疥咬牙驚惕怔忡煩躁作渴或大便澁滯¶
　或積熱腹滿驚風潮搐等證¶
<pb:KR3e0078_WYG_078-5b>¶
　　大黄(生/)黄芩(各二/兩)生牽牛末(一/兩)滑石(四/兩)黄連　薄¶
　　荷葉　川芎(各半/兩)¶
　右七味為末水糊丸如桐子大每服三四九温水下¶
酸棗仁湯¶
　　酸棗仁(去殻/取仁)甘草(炙/)生地黄　梔子仁　麥門冬¶
　　人參　當歸身(各等/分)¶
　右七味剉細加燈心水一盞煎七分去滓温服不拘¶
　時¶
<pb:KR3e0078_WYG_078-6a>¶
硃砂安神丸(心/)¶
當歸補血湯(虛/熱)¶
　　　注夏¶
薛脾為太隂位属坤土喜燥而惡濕故凡脾胃之氣不¶
足者遇長夏潤溽之令則不能升舉清陽健運中氣又¶
復少陽相火之時熱傷元氣則肢體怠惰不收兩脚痿¶
弱嗜卧發熱精神不足飲食少思口中無味呼吸短乏¶
氣促目中視物&KR0835;&KR0835;小便赤數大便不調名曰注夏此¶
<pb:KR3e0078_WYG_078-6b>¶
皆禀賦隂虛元氣不足之證丹溪補隂論言之詳矣育¶
子者其可不知冬月養陽之道乎治法用補中益氣湯¶
去升麻柴胡加炒黒黄蘗主之若因勞役發熱血虚脉¶
大者用當歸補血湯氣血兩虛者八珍湯肝腎隂虧者¶
地黄丸大便作瀉者人參理中湯若乳母肝火乗脾寒¶
熱少食者柴胡梔子散胃火作渴者竹葉石膏湯小兒¶
多因乳母之氣不調而致當戒怒氣調飲食適寒温則¶
可以逺病矣又如今人夏月皆以香薷湯浸冷代茶飲¶
<pb:KR3e0078_WYG_078-7a>¶
之殊不知香薷利水大損元陽厚朴尅伐大瀉真氣况¶
脾性喜温而惡寒夏月隂盛於内冷啜傷脾若胃强有¶
火濕熱為病之人固無大害其脾胃虛弱中氣不足者¶
必為腹痛少食泄瀉寒中之疾矣此大人亦所當戒者¶
况小兒乎慎之慎之¶
補中益氣湯(虚/熱)當歸補血湯(虛/熱)八珍湯(虛/羸)地黄丸(腎/)¶
人參理中湯(吐/瀉)柴胡梔子散(發/熱)竹葉石膏湯(發/熱)¶
清暑益氣湯　治暑邪干衛身熱自汗¶
<pb:KR3e0078_WYG_078-7b>¶
　　黄茋　蒼术(泔浸去皮/各一錢)升麻(七/分)人參　白术　陳¶
　　皮(炒/)神麯(炒/)澤瀉(各五/分)甘草　黄蘗(酒浸/炒)當歸身¶
　　青皮(炒/)麥門冬(去/心)葛根(各三/分)五味子(九粒/杵)¶
　右十五味水煎服¶
清燥湯　治小兒自汗或因熱傷元氣大小便秘澁¶
　　黄茋(炒/)蒼术(各五/分)白术　陳皮　澤瀉　人參¶
　　升麻　白茯苓　麥門冬(去/心)當歸身　生地黄¶
　　神麯(炒/)猪苓　黄蘗(酒拌炒/各三分)五味子(五粒/杵)黄連(炒/)¶
<pb:KR3e0078_WYG_078-8a>¶
　　甘草(炙各/二分)¶
　右十七味薑一片水一鍾煎服¶
　　　舌¶
舌者心之候脾之脉絡於舌也二經有熱無所於泄而¶
發於舌如舌絡微𦂳時時舒舌謂之弄舌附舌下近舌¶
根生形如舌而小謂之重舌舌漸漸腫大塞滿口中謂¶
之木舌　曾凡患此證是脾與心肝屢受極熱有所謂¶
重舌木舌又謂之舌黄鵞口名雖異皆熱也大抵重舌¶
<pb:KR3e0078_WYG_078-8b>¶
生於舌下挺露如舌故曰重舌然脾之絡脉係舌傍肝¶
之絡脉係舌本心之絡脉係舌根凡此三經或為濕熱¶
風寒所中則舌捲縮或舒長或腫滿宜消黄散綠袍散¶
主之及當歸散羌活散與服¶
當歸㪚(發/熱)羌活散(發/熱)¶
弄舌錢弄舌者脾藏微熱令舌絡微𦂳時時舒舌治勿¶
用冷藥及下之當少與瀉黄散漸服之(田氏云若肥實/者用牛黄散治)¶
(之/)或欲飲水醫疑為熱用冷藥下之者非也飲水者脾¶
<pb:KR3e0078_WYG_078-9a>¶
胃津液少故也又加面黄肌痩五心煩熱即為疳宜加¶
胡黄連輩　若大病未已用藥後弄舌者凶　薛小兒¶
舌微露而即收者名弄舌此属心脾虧損用温脾散補之¶
舌舒長而良久不收者名吐舌乃心脾積熱用瀉黄散主¶
之或兼口舌生瘡作渴飲冷属胃經寔熱亦用前散作¶
渴飲熱属胃經虛熱用四君子湯食少作渴或大便不¶
實脾胃虛弱也用七味白术散口角流涎或顋頰患腫¶
胃虛風熱也先用人參安胃散次用七味白术散若午¶
<pb:KR3e0078_WYG_078-9b>¶
後甚者脾血虛也四物多加參术茯苓未應用補中益¶
氣湯及審五臟相勝若因疳痩所致當叅諸疳門¶
瀉黄散(脾/)温脾散(腹/脹)白术散(渴/)人參安胃散(脾/)¶
四物湯(失/血)補中益氣湯(虛/羸)¶
重舌湯重舌附舌下近舌根生形如舌而小謂之重舌¶
其著舌下如此者名重舌其著頰裏及上腭如此者名¶
重腭其著齒齗上如此者名重齗皆刺之出血可也¶
治法用苦竹瀝漬黄檗末㸃舌上如不愈後用真蒲黄¶
<pb:KR3e0078_WYG_078-10a>¶
傅之不過三次愈(用真蒲黄微炒帋鋪地上出火氣研/細每挑些糝舌下更以温水蘸熱帛)¶
(裹指輕輕按/之按罷摻藥)馬牙硝塗舌下日三度　先用新水揉口¶
并舌上下後用皂莢針燒灰入腦子少許每用半字糝¶
舌上下出涎立效(亦治/木舌)燒烏賊魚骨細研和雞子黄傅¶
㗋及舌上　亂髪灰細研以半錢傅舌下日不住用之¶
　桑白皮煮汁塗乳飲之¶
張烏魚散　治小兒重舌¶
　　烏魚骨(一/兩)蜣蜋(燒/灰)蒲黄(各五/錢)枯白礬(二錢/五分)¶
<pb:KR3e0078_WYG_078-10b>¶
　右四味為極細末用雞子黄調塗舌下嚥津無妨¶
青液散　治小兒重舌及口瘡¶
　　青黛　朴硝(各一/錢)龍腦(一/字)¶
　右三味為細末用蜜調鵞翎蘸少許傅之¶
當歸連翹湯　治小兒心脾有熱致生重舌¶
　　當歸尾　連翹　川白芷(各三/錢)大黄(煨/)甘草(各一/錢)¶
　右五味㕮咀用水一盞煎服¶
一捻金散　治小兒重舌及木舌¶
<pb:KR3e0078_WYG_078-11a>¶
　　雄黄(二/錢)鵬砂(一/錢)腦子(少/許)甘草(半/錢)¶
　右四味為細未乾摻舌上或用蜜湯調鵞翎刷嚥¶
綠袍㪚　治小兒重舌及滿口内外瘡毒咽膈不利¶
　　薄荷葉(去老/梗)荆芥穗(二味各/五錢)青黛　𤣥明粉　鵬¶
　　砂(三味各/二錢半)百藥(煎/)甘草(二味各/二錢)¶
　右七味剉焙為末除𤣥明粉鵬砂二味在乳鉢内細¶
　杵同前藥末再杵勻用一字至半錢乾㸃舌上令其¶
　自化或新汲水入蜜調㸃舌上亦好¶
<pb:KR3e0078_WYG_078-11b>¶
木舌木舌者舌腫漸漸粗大滿口不急治即塞殺人也¶
　曾木舌者舌腫硬而妨乳食此為風熱盛也以當歸¶
散瀉黄散玉露飲皆可服之次消黄散㸃擦舌上盖舌¶
者心之管心熱則生瘡破裂肝壅則血出如湧脾閉則¶
白胎如雪熱則腫滿風則强木口合不開四肢壮熱氣¶
喘語塞即其候也治法涼解上焦及心肝脾三經邪熱¶
疎風化痰初用百解散加五和湯水薑燈心煎投次以¶
牛蒡湯同當歸散入生地黄水薑煎服　治法用局方¶
<pb:KR3e0078_WYG_078-12a>¶
中紫雪二錢半竹瀝半合和之時時抹入口中自消¶
百草霜滑石芒硝為末酒調傳¶
瀉黄散(脾/)玉露飲(積/熱)¶
消黄散　治風熱上攻舌硬腫大不消¶
　　風化朴硝　眞蒲黄(各半/兩)¶
　右二味蒲黄晒乾為末同朴硝乳鉢内細研勻每用¶
　一字或半錢㸃揩舌上下¶
百解散(急/驚)五和散(失/血)牛蒡湯(咽/㗋)¶
<pb:KR3e0078_WYG_078-12b>¶
川硝散　治小兒木舌¶
　　朴硝(一/兩)眞紫雪(五/錢)食鹽(二錢/半)¶
　右三味為細末每服五分入竹瀝三兩㸃用白湯調¶
　塗舌上嚥津無妨¶
舌白胎丹溪云舌上生如微粒桑白皮汁傅之三兩次¶
妙¶
舌上瘡本草治小兒舌上瘡飲乳不得以白礬和雞子¶
置醋中塗足底二七即愈　千金方以蜂房燒灰屋間¶
<pb:KR3e0078_WYG_078-13a>¶
塵各等分和勻傅之　又以桑白皮汁塗乳與兒飲之¶
　又以羊蹄骨中生髓和胡粉傅之　外臺小品以烏¶
賊魚骨燒末雞子黄和塗之　嬰孺燒葵根為灰每日¶
少許傅之　張雞峰方野薔薇根剉碎每用一匙頭以¶
水二盞煎至六分去滓熱含冷即吐了治口舌生瘡乆¶
不差¶
舌上血出千金翼治舌上黒有數孔出血如湧泉此心¶
臟病也方¶
<pb:KR3e0078_WYG_078-13b>¶
　　戎鹽　黄芩　黄蘖　大黄(各五/兩)人參　桂心(各/二)¶
　　(兩/)甘草(一兩/炙)¶
　右七味末之鍊蜜丸如梧子大每服十丸日三服仍¶
　燒鐵烙之¶
　　　諸失血證¶
曾小兒九道出血何為而然盖人之所有者血與氣也¶
心者血之主肺者氣之主氣主呴之血主濡之榮養百¶
骸灌溉絲脉升降上下榮衛諧和自然順適一或不調¶
<pb:KR3e0078_WYG_078-14a>¶
疾由生矣或外為六淫所侵内因七情所沮氣乃留而¶
不行血乃壅而不濡内外抑鬰不能流注以榮於身必¶
有妄動之患叔和以芤脉為失血之義在七情属陽故¶
也陽明主乎多氣多血未有不因熱而得盖氣血俱熱¶
熱鬱内逼失其常度是以妄行　有在襁褓患此證者¶
固非七情所傷皆因乳母執着不自寛釋及啖辛辣之¶
物流於乳絡兒飲之後停滯不散鬱蒸於内亦能動血¶
或居重幃暖閣火氣熏逼不令常見風日積温成熱熱¶
<pb:KR3e0078_WYG_078-14b>¶
極則湧泄或吐或衂或大小腑亦多血來者　有氣虛¶
而邪熱乗之則血不得循流故道渗於諸經亦生走失¶
之證其面㿠白脉沈微血淡紫口氣緩是也　又况嬰¶
孩脆弱易虛易寔因熱内攻血隨氣行或壅而上逆或¶
下而忘返遂有吐血衂血瀉血溺血之證然而血不茍¶
動因氣使之風不自生因熱而起由是而論可以類推¶
治法先明虛實審得病源隨經施治藥餌無差則不失¶
其機要　實則小柴胡湯加生地黄絲茅根或苦參亦¶
<pb:KR3e0078_WYG_078-15a>¶
好並用水煎服或㕮咀五苓散合五和湯亦加絲茅根¶
苦參水煎及投消毒飲次用局方雞蘇丸三黄丸間服¶
　虛則理中湯及人參芎歸湯皆可服間有醫者見其¶
血盛以為熱極過投寒劑遂使血寒不能歸源而妄流¶
其色紫黯而凝滯或成小片當服薑附之劑以温之自¶
然流暢母致妄行為佳¶
小柴胡湯(潮/熱)五苓散(驚/)五和湯(裡/熱)消毒飲(㗋/痺)¶
局方雞蘇丸(大吐/血)三黄丸(裡/熱)理中湯(吐/瀉)¶
<pb:KR3e0078_WYG_078-15b>¶
人參芎歸湯　治九道血妄行¶
　　人參(去/蘆)川芎　當歸(酒洗各/半兩)荆芥(二錢/半)¶
　右四味每服二錢水一盞煎七分温服無時¶
黄芩丸　治小兒衂血吐血下血¶
　右以黄芩為末煉蜜丸如雞頭大三歲一丸濃鹽湯¶
　下栢葉石榴花為末吹鼻治衂血吐血一方定州甆¶
　器末治嘔血破血止血¶
茅花湯　治鼻衂不止吐血下血¶
<pb:KR3e0078_WYG_078-16a>¶
　用茅花一大把水三盞煎濃汁一盞分二服即瘥無¶
　花根梗代之兼治血痢黒痢¶
吐血全嬰論云夫吐血者榮衛氣逆也榮者血也衞者¶
氣也榮衞相濟不失常道一有所勝則致妄行血者水¶
也決之東則東流決之西則西流氣之使血其勢如此¶
巢氏云血者是有熱氣盛而血虛熱乗於血血性得熱¶
則流散妄行氣逆則血隨氣上故令吐血也又或飲食¶
太飽之後脾胃内冷不能消化忽吐所食之物氣血相¶
<pb:KR3e0078_WYG_078-16b>¶
衝因傷肺胃亦令吐血若乆𠻳氣逆面目浮腫而𠻳吐¶
血者是虛損也　薛清者為榮濁者為衞榮行脉中衞¶
行脉外盖榮者水榖之精氣也和調五臟灑陳於六腑¶
故能入于脉夫榮者隂血也所主在心綂化在脾藏内¶
在肝宣布在肺輸泄在腎灌溉一身滋養百脉諸經¶
由此而生毓焉然血之所統者氣也故曰氣主呴之血¶
主濡之是以氣行則血行氣止則血止陽生隂長夫倡¶
婦隨之道也若氣一傷則變證百出故妄行則吐衂衰¶
<pb:KR3e0078_WYG_078-17a>¶
涸則虛勞降下則便紅熱陷則溺赤渗于腸胃則為腸¶
風隂虛陽搏則為崩漏此皆氣有沴戾之乖而血乃生¶
渗溢之患也然養隂者可不先知養陽之道乎小兒患¶
之多因稟賦積熱或食膏粱厚味或乳母七情鬱火所¶
致治法若氣虛血弱當以人参補之陽旺則隂生血也¶
若四物湯者獨能主血分受傷為氣不虛也若左寸闗¶
脉數而無力血虛也四物湯加人参术浮而無力氣虛¶
也補中益氣湯尺脉數或無力腎虛也六味地黄丸右¶
<pb:KR3e0078_WYG_078-17b>¶
寸闗脉而有力者肺胃熱也犀角地黄湯後用四物湯¶
加参苓白术尺脉數而無力隂虚也用六味地黄丸若¶
面黄目澁眵多手麻者脾肺虛也用黄芪芍藥湯¶
四物湯　治血虛發熱煩躁或晡熱作渴頭目不清若¶
　因脾虛不能生血者用四君子湯¶
　　當歸　熟地(各二/錢)芍藥　川芎(各一/錢)¶
　右四味水煎服¶
補中益氣湯(虚/熱)六味地黄丸(腎/)¶
<pb:KR3e0078_WYG_078-18a>¶
犀角地黄湯　治傷寒温病失於表汗致内有淤血吐¶
　血面色黄大便黒及瘡痘出多以解之¶
　　犀角(鎊/)牡丹皮(各一/兩)生地黄(八/錢)赤芍藥(七/錢)¶
　右四味每服二錢水煎服¶
黄茋芍藥湯　治衂血多歲面黄眼澁多眵手麻¶
　　黄茋(三/兩)甘草(炙/)升麻　葛根　芍藥(炒黄各/一兩)羌活¶
　　(半/兩)¶
　右六味每服三錢水煎服　按此手足太隂陽明藥¶
<pb:KR3e0078_WYG_078-18b>¶
　也然血虛乆則陽亦虛矣故血不足則麻木隂虛火¶
　動變證百出實非風也此出升陽滋隂例¶
人參黄茋散　治虛勞客熱消痩倦怠口燥咽乾日晡¶
　潮熱五心煩熱盜汗胸滿食少作渴咳唾時有濃血¶
　　天門冬(去心/三兩)半夏　知母(炒/黄)桑白皮　赤芍藥(炒/)¶
　　黄茋(炒/)紫苑　甘草(炙/)鼈甲(醋炙以上/各半兩)白茯苓¶
　　柴胡　秦艽　生地黄　熟地黄　地骨皮(各二/兩)¶
　　人參　桔梗(各一/兩)¶
<pb:KR3e0078_WYG_078-19a>¶
　右十七味剉散每服三五錢水煎服大人亦得(一方/有生)¶
　(薑/)¶
栢枝飲　治小兒衂血吐血¶
　　栢枝(乾/者)藕節(乾/者)¶
　右二味等分為末三歲半錢藕汁入蜜沸湯調下一¶
　方白芍藥為末磨犀角汁調治咯血衂血¶
辰膠散　治小兒吐血¶
　　阿膠(炒/)蛤粉(等/分)辰砂(少/許)¶
<pb:KR3e0078_WYG_078-19b>¶
　右三味為末和粉紅色三歲一錢藕汁和蜜調下¶
紫參散　治吐血¶
　　紫參　山梔子　生乾地黄(各一/兩)刺薊(一分/燒灰)亂髪¶
　　(一分燒灰俱存性已/上搗羅為細末次用)蒲黄　伏龍肝(各一分/並細研)¶
　右七味都拌勻每服半錢至一錢煎竹茹湯調下¶
衂血衂血者是五臟熱結所為也血隨氣行通流臟腑¶
冷熱調和不失常度無有壅滯亦不流溢血得寒而凝¶
結得熱而流散熱乗於血血隨氣發溢於鼻竅也又有¶
<pb:KR3e0078_WYG_078-20a>¶
因傷寒瘟疫諸陽受病不得其汗熱無所泄故從鼻而¶
出也　春冬衂者用生地黄研取汁加生蒲黄少許沙¶
糖井花水浸服之愈　秋夏衂者用車前草一握洗淨¶
同生薑一處研取汁入生蜜一匙先拌查塞鼻次用新¶
汲水和蜜並車前草生薑汁飲之愈　又方生蘿蔔取¶
根搗自然汁仰頭滴入鼻管中即止次以新汲水和蜜¶
蘿蔔汁飲之良　又因驚仆氣散血無所羈而鼻衂者¶
用異功散加柴胡山梔左臉青而兼赤先用柴胡清肝¶
<pb:KR3e0078_WYG_078-20b>¶
散後用地黄丸右臉赤乃肺大腸實熱也用瀉白散鼻¶
色赤乃脾胃實熱也用瀉黄散微赤乃脾經虛熱也用¶
異功散加升麻柴胡色深黄用濟生犀角地黄湯後用¶
楊氏地黄散淡白色用六君子湯頦間色赤用四物湯¶
加山梔赤甚用五淋散小便赤色用六味丸補中益氣¶
湯唇色白用六君子湯乆不愈用麥門冬飲子若初病¶
元氣未虧乳食如常發熱壮熱二便秘結作渴飲水卧¶
不露睛者悉属形病俱實當治邪氣若病乆元氣已虧¶
<pb:KR3e0078_WYG_078-21a>¶
少食發熱口乾飲湯嘔吐泄瀉肢體畏寒卧而露睛者¶
悉属形病俱虛當補正氣為要¶
湯氏地黄湯　治榮中熱及肺壅鼻血生瘡一切丹毒¶
　　生地黄　赤芍藥　當歸　川芎(各等/分)¶
　右四味㕮咀水煎去查量大小加減服如鼻衂臨熟¶
　入生蒲黄少許生瘡加黄茋等分丹毒加防風等分¶
　同煎累驗¶
柴胡清肝散(肝/熱)地黄丸(腎/)瀉白散(肺/)瀉黄散(脾/)異功散¶
<pb:KR3e0078_WYG_078-21b>¶
(吐/瀉)六君子湯(脾/)五淋散(淋/)六味丸(即地黄/丸  腎)¶
麥門冬飲子　治吐血乆不愈者¶
　　五味子(十/粒)麥門冬(去/心)黄茋(各一/錢)¶
龍膽丸　治小兒衂血不止¶
　　黄連　龍膽草(各等/分)¶
　右二味為末糊丸如小豆大三歲三十丸或作散子¶
　以濃鹽水送下¶
檗皮湯　治小兒衂血¶
<pb:KR3e0078_WYG_078-22a>¶
　　當歸身　人參　生地黄(各五/分)¶
　右三味水煎服¶
槐花散　治衂血¶
　　槐花(炒一/兩)蒲黄(半/兩)川麫薑(一/分)¶
　右三味搗羅為細末每服半錢新水調下¶
　　檗皮　山梔子(各一/兩)甘草(炙半/兩)¶
　右三味㕮咀三歲一錢水一小盞煎三分去滓服¶
膠黄散　治小兒大衂口鼻耳出血不止十五六歲兒¶
<pb:KR3e0078_WYG_078-22b>¶
　陽盛多此病¶
　　阿膠(一/兩)蒲黄(半/兩)¶
　右二味為末三嵗半錢生地黄汁微煎調下食前服¶
便血尿血大便下血者是大腸熱結損傷所為也藏氣¶
既傷風邪自入或蓄熱或積冷或濕毒於脾胃或疳食¶
傷於臟腑因兹冷熱交擊疳濕互作致動血氣停留於¶
内凝滯無歸渗入腸中故大便下血也或有腹脹冷氣¶
在内攻衝亦令大便下血又因風冷乗虛客入脾胃或¶
<pb:KR3e0078_WYG_078-23a>¶
淤血在於腸胃濕毒下如豆汁又疳傷於臟亦能便血¶
若上焦心肺積熱施注大腸亦令大便下血也亡血脾¶
弱必渴乆則血虛其人必肌體萎黄頭髪不黒矣　溺¶
血者盖心主血與小腸相合血之流行週遍經絡循環¶
臟腑若熱聚膀胱血渗入脬故小便血出也　薛經云¶
肺朝百脉之氣肝綂諸經之血又云氣主呴之血主濡¶
之盖榮血為水榖之精氣灌溉五臟六腑四肢百骸若¶
脾胃有傷榮衞虛弱行失常道故上為衂血吐血下為¶
<pb:KR3e0078_WYG_078-23b>¶
尿血便血矣若外感風邪則血鮮為腸風内傷則血濁¶
為臟毒又熱入大腸則大便下血熱入小腸則小便出¶
血然小兒多因胎中受熱或乳母六淫七情厚味積熱¶
或兒自食甘肥積熱或六淫外侵而成若因母食厚味¶
者加味清胃散怒動肝火者加味小柴胡湯憂思鬱怒¶
者加味歸脾湯稟父腎燥者六味地黄丸兒有積熱小¶
便出血者實熱用清心蓮子飲虚熱用六味地黄丸大¶
便出血者犀角地黄湯風邪外侵者倉廩散病後元氣¶
<pb:KR3e0078_WYG_078-24a>¶
下陷者補中益氣湯糞前見血者四君加黄連製吳茱茰¶
糞後見血者四君加吳茱茰製黄連若嬰兒以治母為¶
主餘當臨症制宜¶
清胃散(齒/)小柴胡湯(潮/熱)歸脾湯(煩/躁)地黄丸(腎/)¶
清心蓮子飲(尿/白)¶
五倍丸　治小兒大便下血如腸風臟毒¶
　右以五倍子乾為末煉蜜丸如小豆大三歲三十丸¶
　米湯下¶
<pb:KR3e0078_WYG_078-24b>¶
訶灰散　治小兒因疳大便有血¶
　右以訶子燒灰存性一半為末米湯調下食前服三¶
　歲一錢¶
桃膠丸　治小兒小便出血隂莖中痛¶
　右以桃膠一塊如棗大水一盞半煎三分日進三服¶
　下石子如豆石盡藥止¶
火府㪚　治小兒小便出血¶
　　木通　生地黄　甘草　黄芩¶
<pb:KR3e0078_WYG_078-25a>¶
　右四味為末水一盞煎六分不時温服¶
車前散　治熱盛積於小腸甚則尿血¶
　　牡蠣(半兩燒/為粉)車前子　甘草(炙微/黄剉)川朴硝(各一/分)¶
　右四味搗羅為散每服一錢以水一小盞煎至五分¶
　去滓温服量兒大小加减不拘時候¶
　　　語遲¶
五臟有五聲心聲為言若兒稍長應語而語遲由在胎¶
時母卒驚怖内動兒臟邪乗于心心氣不和舌本無力¶
<pb:KR3e0078_WYG_078-25b>¶
故語遲也¶
錢菖蒲丸　治小兒心氣不足五六嵗不能言¶
　　石菖蒲(三/錢)人參(切去蘆/焙半兩)丹參(二/錢)天門冬　麥門冬¶
　　(去心焙/各一兩)赤石脂(三/錢)　　直指有當歸川芎朱砂¶
　右六味同為細末煉蜜丸如菉豆大或麻子大温水¶
　下五七丸至一二十丸不計時候日三四服乆服取¶
　效又有病後腎虛不語者宜兼服錢氏地黄丸　海¶
　藏云地黄丸足少隂也與菖蒲丸上下通經¶
<pb:KR3e0078_WYG_078-26a>¶
張菖蒲丹　治數嵗不能語¶
　　菖蒲(一寸九/節者佳)逺志(去/心)桂心(各一/兩)人參(去/蘆)黄連(去/鬚)酸¶
　　棗仁(各半/兩)¶
　右六味為細末煉蜜和丸如芡實大每服一粒至二¶
　粒煎生薑湯化不拘時候¶
聖恵　治舌本無力語遲芍藥散¶
　　赤芍藥(一/兩)黄茋(七錢/半)犀角(鎊/)㯽榔　甘草(炙微赤/各半兩)¶
　右五味為末每服一錢水一小盞煎至五分去滓量¶
<pb:KR3e0078_WYG_078-26b>¶
　兒不計時分加減温服¶
錢病吐瀉及大病後雖有聲而不能言又能嚥藥此非¶
失音為腎怯不能上接於陽故也當補腎地黄丸主之¶
失音乃猝病耳　口噤不止則失音聲遲亦同¶
雞頭丸　治小兒諸病後不能語¶
　　雄雞頭(一箇/炙)鳴蟬(三箇/炙)大黄(取實處濕/紙裹煨熟)甘草(剉炙/各一)¶
　　(兩/)黄茋(切/焙)川芎　逺志(去/心)麥門冬(去/心)當歸(去蘆焙/各七錢)¶
　　(半/)人參(去/蘆)木通(各半/兩)¶
<pb:KR3e0078_WYG_078-27a>¶
　右十一味同為細末煉蜜丸小豆大平旦用米飲下¶
　五丸空心日三四兒大者加之乆服取效雞蟬二物¶
　宜求死者用之不可旋殺孫真人所謂殺生求生去¶
　生更逺不可不知也¶
明堂治五六嵗兒不語者炙心俞三壯　荘氏灸兩踝¶
三壮¶
　　　汗¶
鄭夫汗者心之所藏在内為血發外者為汗盖汗乃心¶
<pb:KR3e0078_WYG_078-27b>¶
之液故人之氣血平則寧偏則病經云隂虛陽必湊則¶
發熱而自汗陽虛隂必乗則發厥而自汗皆由隂陽偏勝¶
而致也小兒血氣嫩弱膚腠未宻若厚衣温暖熏蒸臟¶
腑臟腑生熱熱搏於心為邪所勝故液不能内藏熏出¶
肌膚則為盜汗也又或傷於冷熱冷熱交爭隂陽不順¶
津液走泄亦令睡中汗自出其間有虚實之證虚者謂¶
諸病後大汗後血氣尚弱液溢自汗或潮熱或寒熱發¶
過之後身涼自汗日乆令人黄痩失治則變為骨蒸疳¶
<pb:KR3e0078_WYG_078-28a>¶
勞也丹溪云盜汗者謂睡而汗自出也不睡則不出汗¶
出方其睡熟也濈濈然出焉覺則止而不復出矣亦是¶
心虛宜歛心氣益腎水使隂陽調和水火升降其汗自¶
止錢氏云上至頭下至項謂之六陽虛汗不須治之¶
自汗薛自汗者汗不待發表而自出也經曰飲食飽甚¶
汗出於胃驚而奪精汗出於心持重逺行汗出於腎疾¶
走恐懼汗出於肝揺體勞苦汗出於脾又曰隂虚而陽¶
必輳則發熱而自汗陽虛而隂必乗則發厥而自汗東¶
<pb:KR3e0078_WYG_078-28b>¶
垣云表虛自汗秋冬用桂春夏用黄茋丹溪云汗者心¶
之液也自汗之證未有不由心腎俱虚而得之者巢氏¶
云虚勞病若陽氣偏虚則津液發泄而為汗夫自心為¶
主陽之藏火也陽主氣人身津液隨其陽氣所在之處¶
而生亦隨其火所擾之處而泄則為自汗矣治法當用¶
參茋甘温益氣之藥使陽氣外固而津液内藏則汗止矣¶
若元氣虛者夏月用六君子湯加山藥山茱茰冬月用¶
加減八味丸十全大補湯血虚者四物加參茋有熱者¶
<pb:KR3e0078_WYG_078-29a>¶
當歸六黄湯氣血俱虛者十全大補湯心腎虚熱者六¶
味丸虚寒者八味丸心經血虛者團參湯胃經氣虛者¶
六君子湯飲食勞倦者補中益氣湯嗜卧倦怠者升陽¶
益胃湯熱傷元氣者清燥湯暑干心胞絡者清暑益氣¶
湯外傷風邪者惺惺㪚虛勞羸痩者人參養榮湯思慮¶
傷脾者歸脾湯怒動肝火者小柴胡湯肝經虛熱者加¶
味逍遥散肝經濕熱者龍胆瀉肝湯泄瀉脉微者人參¶
理中湯手足汗者補中益氣湯胸腹汗者四君子湯當¶
<pb:KR3e0078_WYG_078-29b>¶
心一片有汗者茯苓補心湯黄汗者茵蔯五苓散血汗¶
者血餘散敷之此皆去汗之大法也仍推五臟相勝主¶
之若汗出如油喘而不休此為命絶柔汗發黄此為脾¶
絶汗出不流如貫珠者為絶汗數者並不治若六陽虛¶
則汗出上至頭下至項亦多主難治　曾小兒脾虛自¶
汗多出額上沾粘人手速救胃氣全蝎觀音散用薑棗¶
煎湯調服及沉香飲為治　脾虛瀉自汗遍身冷而出¶
有時遇瀉則無過即有此候太虛急當補脾投益黄散¶
<pb:KR3e0078_WYG_078-30a>¶
散參苓白术散附子理中湯　肺虛自汗其候右臉色¶
多㿠白肺脉按之無力盖乆因咳𠻳連聲不已痰少不¶
活乃肺經虛氣上壅致令汗出宜用補肺散為治及以¶
藿香飲調脾此又益母救子之義也　慢驚自汗徧體¶
俱有其冷如冰此證已危金液丹固真湯主之¶
有實證自汗外因感冐風邪發熱無問昏醒浸浸汗出¶
當救表解肌用百解散水煎服或間投五苓散温白湯調¶
調下¶
<pb:KR3e0078_WYG_078-30b>¶
錢治病有等　張氏三子病大者汗徧身次者上至頂¶
下至胸小者但額有汗衆醫以麥煎散治之不效錢曰¶
大者與香瓜丸次者與益脾散小者與石膏湯各五日¶
而愈¶
香瓜丸¶
　　胡黄連　大黄瓜(黄色/一枚)大黄(濕紙/裹煨)柴胡(去/蘆)鼈甲(醋/炙)¶
　　(黄/)黄檗　蘆薈　青皮(各等/分)¶
　右八味除黄瓜外同為細末將黄瓜割其頂填入諸¶
<pb:KR3e0078_WYG_078-31a>¶
　藥至滿却盖口用杖子挿定火内煨熟將黄瓜及藥¶
　同用麫糊丸如菉豆大每服二三丸食後冷漿或新¶
　水下大者五七丸不及十丸即愈¶
胃怯汗上至頂下至臍此胃虛當補胃益黄散主之頭¶
汗錢六陽虛汗上至頂不過胸也不須治之　喜汗厚¶
衣卧而額汗出也止汗散主之¶
止汗散　用故蒲扇灰研細每服三錢温酒調下無時¶
　服¶
<pb:KR3e0078_WYG_078-31b>¶
薛氏方十全大補湯　治諸虛不足自汗不食時發潮¶
　熱等證¶
　　白茯苓　人參　當歸　白术　黄茋(炒/)川芎¶
　　肉桂　白芍藥(炒/)熟地黄　甘草(炒各/等分)¶
　右十味每服三五錢加羌棗水煎服¶
八珍湯(前方去肉桂黄/芪冶驗見各門)¶
人參養榮湯　治病後時自汗或發潮熱口乾食少心¶
　虛驚悸欬而下痢(前方去川芎加陳/皮五味子逺志)¶
<pb:KR3e0078_WYG_078-32a>¶
升陽益胃湯(痢/)加減八味丸(虛/羸)清燥湯　惺惺散(痘/)¶
清暑益氣湯(並注/夏)歸脾湯(驚/悸)小柴胡湯(發/熱)加味逍遥散¶
(女科/發熱)龍膽瀉肝湯(雜前隂/諸疾)人參理中湯(瀉/)茯苓補心湯¶
(瘖/)茵陳五苓散(黄/疸)¶
曽氏方¶
全蝎觀音散(吐/瀉)沉香飲(吐/瀉)益黄散(脾/)參苓白术散(吐/瀉)¶
理中湯(吐/瀉)補肺散(咳/𠻳)藿香飲(脾/弱)金液丹　固真湯(並慢/驚)¶
百解散　五苓散(並急/驚)¶
<pb:KR3e0078_WYG_078-32b>¶
團參湯　治小兒虛汗或心血液盛亦發為汗此藥收¶
　斂心氣¶
　　新羅人參　川當歸(各三/錢)¶
　右二味剉細用雄猪心一箇切三片每服二錢猪心¶
　一片井水一盞半煎至一盞食前兩次服¶
牡蠣散　治血虛自汗或病後暴虛津液不固自汗¶
　　牡蠣(煅/)黄茋　生地黄(各等/分)¶
　右三味剉散每服二錢或加浮麥煎¶
<pb:KR3e0078_WYG_078-33a>¶
撲汗方¶
　　黄連　牡蠣粉　貝母(各半/兩)¶
　右三味用米粉一升傅之¶
血餘散　治汗不止¶
　用男子亂髪一握煅存性為細末以絹袋盛置乾撲¶
　之¶
盜汗睡則汗出寤則自収也錢氏曰小兒睡而自汗出¶
者肌肉虛也止汗散主之徧身汗出者香瓜丸主之上¶
<pb:KR3e0078_WYG_078-33b>¶
至胸下至臍此胃虛也當補脾益黄散主之　薛自汗¶
属陽虛盜汗属隂虛盖陽為衛氣隂為榮血血之所主¶
心也所藏肝也熱搏於心故液不能内斂而外泄於皮¶
膚人卧則靜而為隂覺則動而為陽故曰自汗属陽盜¶
汗属隂也多因心腎不交水火不能既濟腎虛則閉藏¶
之令失守故有是證宜用六味丸十全大補湯血虛内¶
熱者當歸六黄湯心經有熱者導赤散肝經虛熱者六¶
味地黄丸血脫盜汗者當歸補血湯肝膽風熱者柴胡¶
<pb:KR3e0078_WYG_078-34a>¶
清肝散食積内熱者二陳枳實山梔胃氣虛熱者六君¶
子湯及浮麥散血氣俱虛者人參養榮湯餘證見自汗¶
當參覽之　曾有夜睡中而汗自出者名盜汗此因陽¶
虛所致乆不已者令人羸瘠枯痩心氣不足津液妄出¶
故也用茯神湯加黄耆水薑棗燒鹽湯服¶
錢黄茋散　治虚熱盜汗¶
　　牡蠣(煅/)黄茋　生地黄(各等/分)¶
　右三味為末煎服不拘時¶
<pb:KR3e0078_WYG_078-34b>¶
白术散　治自汗盜汗¶
　　白术(三/兩)小麥(一合/炒)¶
　右二味水一鍾半煮乾去麥為末以黄茋煎湯量兒¶
　大小調服忌蘿蔔辛辣炙煿之類乳母尤忌又團參¶
　湯亦治盜汗¶
當歸六黄湯　治血虛盜汗内熱晡熱者¶
　　當歸　熟地黄(各五/分)生地黄(炒三/錢)黄連(炒/黒)黄檗(炒/黒)¶
　　黄芩(炒黒各/三分)黄茋(炒五/分)¶
<pb:KR3e0078_WYG_078-35a>¶
　右七味水煎服¶
沉香鼈甲丹　治潮熱盜汗¶
　　沉香　草龍胆　當歸(洗焙/乾)鼈甲(童子小便浸一/宿去裙襴酥炙)¶
　　(黄/)綿黄茋(剉各/一兩)川黄連　川大黄(微炮各/半兩)¶
　右七味搗羅為細末煉蜜和如黍米大每服十粒用¶
　麥門冬去心煎湯下量兒大小加減¶
蓯蓉丹　治血少肌痩盜汗¶
　　肉蓯蓉(酒浸一宿刮去/皺皮火炙令乾)鼈甲(塗酥炙黄去/裙襴各一兩)當歸¶
<pb:KR3e0078_WYG_078-35b>¶
　　綿黄茋　何首烏(各半/兩)¶
　右五味搗羅為細末煉蜜和如黍米大每服十粒温¶
　米飲下食前量兒大小加減¶
升麻湯　治肌熱盜汗¶
　　川升麻　綿黄茋　人參(去蘆頭/各一兩)熟乾地黄(半/兩)¶
　已上搗羅為細末次用　天竺黄　牡蠣粉(各半兩/研匀)¶
　右六味通拌匀每服半錢至一錢煎竹葉湯調下¶
牡蠣散　止盜汗¶
<pb:KR3e0078_WYG_078-36a>¶
　　牡蠣粉(二/兩)麻黄根(為/末)赤石脂(細/研)糯米粉(各一/兩)龍腦¶
　　(一錢/研)¶
　右五味再研拌勻每用一匙頭新綿包每日及夜常¶
　常撲身體頭面有汗處¶
虎杖散　治實熱盜汗虎杖水煎服量多少與之無時¶
海晉郎中子自嬰至童盜汗凡七年矣諸藥不效余與¶
涼膈散三黄丸三日病已盖腎為五液化為五濕相¶
火逼腎腎水上行乘心之虛而入手少隂心火炎上¶
<pb:KR3e0078_WYG_078-36b>¶
肺欺其不勝已也皮毛以是而開腠理𤣥府不閉而為¶
汗出也出於睡中者為盜汗以其覺則無之故經曰寢¶
汗憎風是也先以涼膈散瀉胸中相火相火退次以三¶
黄丸瀉心火以助隂則腎水還本臟𤣥府閉而汗為之¶
自已¶
曾有小兒無疾睡中遍身汗出如水覺而經乆不乾此¶
名積證盜汗脾冷所致用三稜散水煨薑煎服次投益¶
黄散參苓白术散¶
<pb:KR3e0078_WYG_078-37a>¶
三稜散(癖/積)¶
有時時冷汗微出髪根如貫珠面額上濈濈然此為驚¶
肝證宜鎮驚丸或琥珀抱龍丸及茯神湯加麻黄根水¶
煎服取效¶
鎮驚丸　琥珀抱龍丸　茯神湯(三方並/見驚搐)¶
　　　噫氣¶
薛經曰脾病則面黄善噫噫者寒氣客於胃厥逆從下¶
上散復出于胃而為噫又善思善味其證當臍有動氣¶
<pb:KR3e0078_WYG_078-37b>¶
按之牢若痛其病腹脹滿食不消體重節痛怠惰嗜卧¶
四肢不收經曰脾主四肢有是者脾也又曰二陽一隂¶
發病主驚駭背痛善噫何謂也竊謂上焦受氣于中焦¶
中焦氣未和不能消穀故為噫耳中焦亦脾胃之分也¶
脾土虛寒由命門火衰不能温蒸水穀古人有服兎絲¶
子旬日間飲食如湯沃雪亦此義也補脾宜人參理中¶
湯補右腎宜用八味丸胃氣虛不能運化水穀者六君¶
子加木香鬱結傷脾者加味歸脾湯木尅土者四君柴¶
<pb:KR3e0078_WYG_078-38a>¶
胡升麻兼嘈雜者加吳茱茰半夏治者審之¶
理中湯(吐/瀉)八味丸(虛/羸)加味歸脾湯(驚/悸)¶
本事枳殻散　治心下痞悶或作痛多噫¶
　　枳殻(去瓤/炒)白术(各半/兩)香附子(炒一/兩)㯽榔(三/錢)¶
　右四味為末每服一錢空心米飲調下¶
四味茰連丸　治腹脹噫氣吞酸食不能化¶
　　吳茱茰(炒/)黄連(炒/)神麯　荷葉(各等/分)¶
　右四味為末煮神麯糊丸桐子大毎服二十丸白湯下黄¶
<pb:KR3e0078_WYG_078-38b>¶
　連當量病微甚或炒黒炒黄用之¶
　　　下氣¶
薛劉河間云腸胃鬱結穀氣内發而不能宣通于腸胃¶
之外故喜噫下氣也若癲癎勞瘵氣下泄而不止者必¶
死乃真氣竭絶腠理閉塞穀氣不能宣通於腸胃之外¶
故從腸胃中泄出婁全善云下氣属心虛經云夏脉者¶
心也心脉不及下氣為泄者是也經又云飲食入胃遊¶
溢精氣上輸於脾脾氣散精上歸于肺通調水道下輸¶
<pb:KR3e0078_WYG_078-39a>¶
膀胱水精四布五經並行此平人也若七情内傷六淫¶
外侵飲食不節房勞過度致脾土之陽受傷轉運之官¶
失職不能輸化故下氣也又曰隂精所奉其人壽陽精¶
所降其人夭隂精者乃五穀之精上榮心肺以降腎肝¶
故曰其人壽陽精者乃胃中之清氣陷入腎肝不能升¶
浮上輸心肺故曰其人夭若飲食過度腸胃鬱結用平¶
胃散癲癎勞瘵用補中益氣湯心氣虛弱用補心丸心¶
氣虛寒用補心湯脾胃虛寒用理中湯肝木乗脾用六¶
<pb:KR3e0078_WYG_078-39b>¶
君子湯加木香脾氣鬱結用加味歸脾湯脾氣下陷用¶
補中益氣湯命門火衰用八味丸腎氣不足用六味地¶
黄丸大凡噫氣下氣者其脉不及本位内經云短則氣¶
病以其無胃氣也諸病見此脉難治似純補胃氣為善¶
平胃散(不能/食)補心丸(即茯神散為/丸方見驚悸)補心湯(瘖/)¶
理中湯(吐/瀉)加味歸脾湯(驚/悸)八味丸(不能/食)¶
　　　尋衣撮空¶
薛尋衣撮空許叔微謂之肝熱夫肝主筋筋脉血枯而¶
<pb:KR3e0078_WYG_078-40a>¶
風引之故手指為之撮斂也宜確服六味地黄丸間有¶
囘生之功錢仲陽用瀉青丸此治肝經實熱盖尋衣撮¶
空皆病後之敗證耳求其實熱則百無一二矣治者審¶
之王海藏治血脫尋衣撮空摸床手揚揺頭錯語失神¶
脉弦浮而虛血脫内躁熱之極也氣粗鼻乾此為難治¶
用生地黄連湯主之　王少參孫女年十二嵗脾胃素¶
弱後成疳症發熱小腹膨脹堅直大便溏瀉氣喘咳𠻳¶
徹夜煩躁不睡鼻塞眼暗譫語其脉大而無根用人參¶
<pb:KR3e0078_WYG_078-40b>¶
一兩附子三分腹脹漸減脉漸斂然猶尋衣撮空鼻孔¶
出血用六味地黄丸料二服如脫乃晝服獨參薑附湯¶
夜服地黄丸料脉漸有根諸證漸愈又用六君子補中¶
益氣湯而痊　一小兒停食夜驚腹痛服消食丸瀉數¶
次尋衣撮空面青黄或色白此脾土受傷肺金休囚肝¶
火旺而然耳先用異功散加升麻以補脾土用六味地¶
黄丸料以滋肝血稍定各二劑漸愈却用補中益氣湯¶
六味地黄丸間以異功散而痊　一小兒膝癰誤觸其¶
<pb:KR3e0078_WYG_078-41a>¶
膝出血甚多患前證惡寒面白此陽隨隂散而虛寒用¶
十全大補湯加附子三分四劑未應用人參一兩附子¶
五分薑棗煎服稍退又二劑頓退乃朝用異功散夕用¶
八珍湯而安　一小兒傷風表汗後患前證惡風面白¶
手足冷用補中益氣湯加五味子汗頓止而諸證漸退¶
又用四劑而安乃用十全大補湯而愈¶
生地黄連湯　治血脫尋衣撮空揺頭妄語¶
　　川芎　生地黄　當歸(各七/錢)赤芍藥　梔子　黄¶
<pb:KR3e0078_WYG_078-41b>¶
　　芩　黄連(各三/錢)防風(一錢/五分)¶
　右八味每服三錢水煎服¶
　　　喜笑不休¶
薛經曰心藏神有餘則笑不休又曰在臟為心在聲為¶
笑在志為喜又火太過曰赫曦赫曦之紀其病笑謔狂¶
妄又云少隂所至為喜笑又云精氣并於心則喜此數¶
者皆言属心火也若笑不休呻而為腹痛此水乗於火¶
隂擊於陽陽伏熱生狂妄譫語不可聞心之損矣扁鵲¶
<pb:KR3e0078_WYG_078-42a>¶
云其人唇口赤色者可治青黒者死若腎水虧涸不勝¶
心火而喜笑不休者用六味地黄丸肝火熾盛能生心¶
火而喜笑不休者用柴胡清肝散餘兼别證各從其證¶
而叅治之　一小兒喜笑常作不安面赤飲冷手足並¶
熱先用黄連瀉心湯末二服稍定又用六味地黄丸料¶
煎服頓愈常服此丸則安月許不服仍復作又服愈矣¶
　一小兒患前證面青赤此肝心二經風熱所致也用¶
柴胡梔子散六味地黄丸漸愈又因乳母大怒發熱先¶
<pb:KR3e0078_WYG_078-42b>¶
用加味柴胡湯又用加味逍遥散母子服之並愈　一¶
小兒　十四嵗用心過度飲食失節患喜笑不休脉洪¶
大而虛面色赤而或白余用補中益氣湯而愈次秋科¶
舉飲食勞倦前證復作或兼譫語脉洪大按之微細如¶
無用人參一兩薑棗煎服稍定又三劑而愈又因勞役¶
用心自汗作渴煩躁似癎證先用當歸補血湯二劑頓¶
安又用十全大補湯而尋愈¶
　　　瘡瘍¶
<pb:KR3e0078_WYG_078-43a>¶
癰疽證治已詳瘍醫凖繩其在小兒雖肌體柔脆而天¶
真未鑿鮮五發之毒亦無五善七惡之症初生周晬前¶
後徧體生瘡俗忌療治其他小小癰癤自可敷貼而消¶
若憎寒壯熱沉困躁擾為心腹之害又當求其本而治¶
之乳下嬰兒母子俱服是在醫師神而明之無按圖索¶
驥之理薛氏乃掇大科癰疽證治贅附保嬰近於駢拇¶
枝指矣若夫溯流窮源明經絡分表裏審順逆則無大¶
小之異有專科書在又何贅焉今第以小兒所專者集¶
<pb:KR3e0078_WYG_078-43b>¶
為是編以至危且急殺人頃刻莫如丹毒故首列之且¶
獨加詳焉¶
鄭夫瘡瘍皆因臟腑不調經絡壅滯而得或由胎毒或¶
是風化為蟲或則熱氣有盛或是驚入皮膚其大者是¶
滯於血脉而横出於皮膚之間若節其氣血則易破若¶
或風纒則生癮軫或是外邪所入即多㿋痒而不定其¶
食毒則滯死其血氣乆則化為膿也或作驚瘡者驚本¶
無物亦蹉其血氣在臟而為積在腑故出皮膚為瘡發¶
<pb:KR3e0078_WYG_078-44a>¶
遍身而四肢難較風瘡亦發遍身其形甚小世呼為疥¶
熱毒瘡發處不定節滯其血故作瘡蟲窠瘡常發於脛¶
後作其窠窠内有蟲如蟣子盖因腹中蟯蟲隨氣而化¶
其瘡即較而再發或片子如癬相似甚有死血痒若以¶
藥敷較只是歸腹中須是取却蟲方瘥及與殺蟲藥¶
曾内經曰諸痛痒瘡瘍皆属心火火鬱内發致有斯疾¶
盖心主乎血血熱生風熱鬱内甚逓相傳襲故火能生¶
土血注陽明主肌肉風熱與血熱相搏發見皮膚其名¶
<pb:KR3e0078_WYG_078-44b>¶
不一有黄膿而白者土生金母歸子也始生微痒而熱¶
輕腫痛潰爛為熱極血凝化水氣滯成膿甚至寒熱作¶
而飲食減尤為可慮宜宣泄風毒涼心經解胃熱用當¶
歸散加黄連升麻乾葛水薑葱燈心煎服及三解散牛¶
蒡湯木通散雖服塗以四黄散一抹金¶
當歸散(潮/熱)三解散(驚/)牛蒡湯(咽/㗋)木通散(淋/)¶
四黄散　治小兒身上一切熱毒瘡疾燥痒&KR0946;破有汁¶
　不乾¶
<pb:KR3e0078_WYG_078-45a>¶
　　淨黄連　黄檗　黄芩　大黄　滑石(五味各/半兩)五¶
　　倍子(去虫屑/二錢半)¶
　右六味剉曬為末用清油調二錢至三錢塗搽患處¶
　仍服四順散消毒飲¶
一抹金　治小兒遍身生瘡潰爛如糜梨燥痛膿汁不¶
　乾¶
　　藜蘆(淨洗/焙)蛇床子(去埃/土)紅丹(火飛過三/味各五錢)硫黄　赤¶
　　石脂　明白礬(火飛/過)五倍子(去虫/屑)黄檗(去麄皮五/味二錢半)¶
<pb:KR3e0078_WYG_078-45b>¶
　　輕粉(五十/貼)¶
　右九味前八味或曬或焙為末仍同輕粉在乳鉢再¶
　杵勻用生肥猪膏碎切以瓦鉢和藥末爛杵塗抹患¶
　處或清油調搽亦可¶
湯小兒血氣凝滯而有熱毒之氣乗之故結聚成癰癤¶
腫毒也未結之先微見有紅頭㿔子隱起作疼者急用¶
不語唾夜半頻頻塗之(飲酒了/不可用)即消散若已結成當用¶
天烏散貼方若内顯躁熱不寧等證即須内服漏蘆散¶
<pb:KR3e0078_WYG_078-46a>¶
真良方也熱甚者用青露解毒丸四順清涼飲加防風¶
連翹𤣥參劑亦可服五福化毒丹尤良連翹湯可服青¶
露散掩之留小孔後用驚毒掩子收瘡口熱甚者涼膈¶
散亦可服(方類列/于後)¶
胎毒瘡瘍薛寶鑑云初生芽兒一塊血也無形證也無¶
脉有驚即係是胎驚有熱即係是胎熱嬰兒實與乳母¶
一體凡患瘡疾但審乳母肝經有熱用加味小柴胡湯¶
之類肝經虛熱用加味逍遥散之類腎水不能生肝用¶
<pb:KR3e0078_WYG_078-46b>¶
地黄丸心經積熱用柴胡梔子散心經虛熱用茯苓補¶
心湯膏粱積熱用東垣清胃散脾經鬱熱用錢氏瀉黄¶
散脾經虛熱用錢氏異功散若服犀角丸化毒丹外敷¶
寒涼之藥復傷生氣乃促其危也¶
熱毒瘡瘍因食膏粱厚味或乳母七情鬱火所致若腫¶
臖作痛氣血凝滯也用仙方活命飲口渴便秘熱毒内¶
藴也用四順清涼飲佐以如聖餅腫硬色赤熱毒凝聚¶
也用活命飲佐以隔蒜灸腫焮不消欲作膿也用托裡¶
<pb:KR3e0078_WYG_078-47a>¶
消毒散不成膿或成膿不潰氣血虛也用八珍湯潰而¶
赤不斂脾血虛也用四物參术肉白而不斂脾氣弱也¶
用四君芎歸食少體倦而不斂脾氣虛也用六君當歸¶
升麻凡藥對證無有不愈或妄行攻毒元氣虧損則變¶
惡證而難治矣大抵瘡瘍属腑者易治元氣無虧者不¶
治自愈属臟者難治元氣虧損者則變為惡證誤行尅¶
伐元氣虧損尤難療理故切不可用峻厲之劑觀東垣¶
丹溪云但見腫痛參之脉證虛弱便與滋補血氣無虧¶
<pb:KR3e0078_WYG_078-47b>¶
可保終吉若用驅逐敗毒不免有虛虛之禍矣¶
漏蘆散　治小兒癰瘡及丹毒瘡癤(見丹/毒)當歸散(見潮/熱)¶
解表消毒飲　治小兒瘡瘍腫髙焮痛便利調和脉浮¶
　而洪有表證者用之¶
　　黄茋(上部酒拌炒中部米泔拌/炒下部鹽水炒一錢半)葛根　升麻　赤¶
　　芍藥　𤣥參　牛蒡子(炒/研)麻黄(去根/節)甘草(各五/分)連¶
　　翹(一/錢)¶
　更看是何經分野加引經藥　手少隂加細辛(三/分)足¶
<pb:KR3e0078_WYG_078-48a>¶
　少隂加獨活(七/分)手太隂加桔梗白芷(各五/分)足太隂加¶
　蒼术(七/分)手厥隂加柴胡(七/分)足厥隂加柴胡青皮(各五/分)¶
　手太陽加藁本(五/分)足太陽加羌活(七/分)手陽明加白芷¶
　(五/分)足陽明加升麻葛根(各七/分)手足少陽加柴胡(七/分)　水¶
　一鍾生薑三片葱白一根煎七分温服不拘時¶
攻裏消毒飲　治小兒瘡瘍腫硬痛深大便秘澁脉沉¶
　而實有裏症者用之¶
　　瓜蔞(連皮子細/切三錢)連翹　牛蒡子(炒/研)當歸　白芍藥¶
<pb:KR3e0078_WYG_078-48b>¶
　　(各一/錢)川大黄(一錢/半)芒硝(五/分)甘草(七/分)¶
　右八味水一鍾煎至七分大温服未利再服¶
連翹散　治癰癤等¶
　　連翹(一/兩)沉香　黄茋(各半/兩)白歛　川朴硝　川大¶
　　黄(炮/)甘草(各一/分)¶
　右七味搗為粗散每服一錢水一盞抄入麝香一錢¶
　煎五分去滓放温食後服¶
寄生散　治毒腫甚者¶
<pb:KR3e0078_WYG_078-49a>¶
　　桑寄生　獨活　川大黄(各一/兩)犀角屑　朴硝¶
　　甘草(各半/兩)¶
　右六味搗羅為細末每服一錢水一盞煎五分去滓¶
　放温服量兒大小加減¶
𤣥參劑　解諸般熱消瘡癤¶
　　生地黄　𤣥參(各一/兩)大黄¶
　右三味末之煉蜜丸桐子大每服一丸燈心竹葉煎¶
　湯化下入沙糖少許亦可加羌活川芎赤芍連翹防¶
<pb:KR3e0078_WYG_078-49b>¶
　風¶
涼膈散　治小兒臟腑積熱煩躁多渴頭昏唇焦咽燥¶
　舌腫㗋閉目赤鼻衂頷頰結硬舌口生瘡痰實不利¶
　涕唾稠粘睡卧不寧譫語狂妄腸胃燥結便溺赤澁¶
　一切風腫並宜服之¶
　　川大黄　朴硝　甘草(炙各/一兩)連翹(二/兩)梔子仁　黄¶
　　芩　薄荷葉(去土各/半兩)¶
　右七味剉散每服二錢水一盞入竹葉七個蜜少許¶
<pb:KR3e0078_WYG_078-50a>¶
　煎四分食後温服大小加減¶
四順清涼飲(發/熱)¶
　右解表攻裏之藥皆為腫瘍挾有内證者設也潰瘍¶
　勿拘此例¶
托裏榮衞湯　治瘡瘍外無焮腫内亦便利調和乃邪¶
　客經絡宜用此藥調理¶
　　黄茋(炒/)紅花(各一/錢)蒼术(米泔/浸炒)柴胡　連翹　羌活¶
　　防風　當歸身(酒/拌)甘草(炙/)黄芩　人參(各一/錢)桂枝¶
<pb:KR3e0078_WYG_078-50b>¶
　右十二味水一鍾酒半鍾煎八分食逺服¶
秘方托裏散　治一應瘡毒始終常服不致内攻¶
　　瓜蔞(大者一/枚杵)當歸(酒/拌)黄茋(如前/法製)白芍藥(各一/兩半)皂角¶
　　刺(炒/)金銀花　天花粉　熟地黄(各一/兩)¶
　右八味為粗末每服以三嵗兒為率用藥一兩以酒¶
　一鍾入磁器内厚紙封口再用油紙重封重湯煮之¶
　仍覆以盖煮至藥香取出分服直至瘡愈¶
仙方活命飲¶
<pb:KR3e0078_WYG_078-51a>¶
　　金銀花　橘皮(各三/錢)皂角刺(炒/)穿山甲(蛤粉/同炒)防風¶
　　没藥　白芷　乳香　當歸(各一/錢)貝母　天花粉¶
　　甘草(各八/分)¶
　右十二味每服五錢酒煎服嬰兒每服一兩母子同¶
　服為末酒調亦可毒在表者加麻黄散之毒在内者¶
　加大黄下之當臨時制宜此解毒起死囘生妙劑¶
神效解毒散　治一切瘡毒初起腫者即消已潰仍腫¶
　者即散已潰毒不解者即愈¶
<pb:KR3e0078_WYG_078-51b>¶
　　金銀花(一/兩)甘草節(五/錢)黄茋　皂角刺(炒/)當歸(各三/錢)¶
　　乳香　没藥(各二/錢)¶
　右七味為散每服二錢酒煎温酒調服亦可嬰兒病¶
　乳母亦服如瘡已潰腫痛已止者去乳没金銀花(倍/加)¶
　(黄茋/甘草)¶
治發背癰癤方¶
　　羌活(一/兩)穿山甲(炒焦/半兩)生人骨(煆存性/半兩)麝香(少/許)¶
　右四味末煎麻黄萡苛酒調如隂瘡頭平向内者服¶
<pb:KR3e0078_WYG_078-52a>¶
　之即突出其功効不可盡述若小兒痘瘡黒陷者只¶
　一服而起萬不失一¶
𤣥參丸　治疹痘後餘毒不散遍身生瘡不已大能解¶
　毒¶
　　𤣥參　赤芍藥　生地黄　赤茯苓　荆芥　防¶
　　風　木通　桔梗　黄芩　朱砂　青黛(各等/分)¶
　右十一味為細末煉蜜丸芡實大每服一丸薄荷湯¶
　下大小加減服之¶
<pb:KR3e0078_WYG_078-52b>¶
五福化毒丹　治熱毒藴積頰赤咽乾口舌生瘡或頭¶
　面瘡癤譫語不寧(方見/驚搐)按前方生血涼血解毒寒中¶
　之劑形病俱實者殊有良驗但一二丸即止不可過¶
　多過多則反傷元氣變證不可言也¶
犀角消毒丸　治積熱及痘疹後餘毒生瘡¶
　　生地黄　防風　當歸　犀角(鎊/屑)荆芥穗(各一/兩)牛¶
　　蒡子(杵/炒)赤芍藥　連翹　桔梗(各七/錢)薄荷　黄芩¶
　　甘草(各五/錢)¶
<pb:KR3e0078_WYG_078-53a>¶
　右十二味為末煉蜜丸如芡實大每服一丸薄荷湯¶
　化下　按前二方善損中氣傷隂血若大人形病俱¶
　實脾胃健旺者庶可用之恐芽兒臟腑脆嫩不能勝¶
　此經云氣主噓之血主濡之氣者胃中冲和之元氣¶
　若胃氣一傷不能噓濡消散膿已成者不能腐潰膿¶
　已潰者不能生肌收斂因而難治甚致不起不可不¶
　慎也¶
托裏消毒散　治胃經虛弱或因尅伐致瘡不能潰散¶
<pb:KR3e0078_WYG_078-53b>¶
　瘡未成即消已成即潰腐肉自去新肉自生¶
　　人參　黄茋　當歸(酒/拌)川芎　芍藥(炒/)白术(炒/)茯¶
　　苓(各一/錢)金銀花　白芷　甘草(炙/)連翹(各五/分)¶
　右十一味作二劑水煎徐徐服¶
托裡散　治瘡瘍因氣血虛不能起發腐潰收斂及惡¶
　寒發熱宜用此補托之¶
　　人參(氣虛/倍用)黄茋　當歸(血虛/倍用)白术(倍/用)茯苓　芍藥¶
　　(酒炒各/五分)熟地黄(二錢生/者自製)¶
<pb:KR3e0078_WYG_078-54a>¶
　右七味作兩三劑水煎服¶
八味茯苓補心湯　治心氣不足血氣不和而患瘡證¶
　(薛/製)¶
　　茯苓　酸棗仁(炒各/二錢)五味子(炒/)當歸(各一/錢)人參(一/錢)¶
　　(五/分)白术(炒一/錢)菖蒲(五/分)逺志(去心/六分)甘草(炒五/分)¶
　右九味作二三劑水煎¶
外治天烏散貼方¶
　　天南星　赤小豆　草烏　黄柏¶
<pb:KR3e0078_WYG_078-54b>¶
　右四味等分為末生薑自然汁調貼患處用米醋調¶
　尤佳¶
青露散　治背疽一切惡瘡圍藥不能開¶
　　白芨　白歛　白薇　白芷　白蘚皮　朴硝¶
　　青黛　黄檗　大黄　天花粉　青露葉(即芙/蓉葉)老¶
　　龍皮(即老松/樹皮)¶
　右十二味各等分為細末生薑自然汁調塗留小孔¶
　如乾再用生薑汁潤¶
<pb:KR3e0078_WYG_078-55a>¶
驚毒掩　治瘡癤初發掩上即退已成速破¶
　　葱根(七/个)木鼈子(七/个)白芷(三/个)巴豆(十四/个)黄丹(二/兩)香油¶
　　(四/兩)¶
　右六味先用油入前四味武火熬用柳木箆攪以白¶
　芷焦黒為度用緜濾去滓再入銚用文火熬却入黄¶
　丹熬令紫黒色成膏為度治諸般瘡癤去膿收瘡口¶
驚毒諸般腫痛掩子¶
　　蒲黄　大黄　黄檗　連翹　白芷　白芨　白¶
<pb:KR3e0078_WYG_078-55b>¶
　　斂　真粉　牡蠣　丹參(各等/分)¶
　右十味為末水調塗腫處¶
敷藥鐵篐散　治一切瘡癤癰疽¶
　　芙蓉葉　黄檗　大黄　五倍子　白芨¶
　右五味為末用水調搽四圍　按前方乃寒涼解熱¶
　收斂之劑或有用白蘞商陸根者有用寒水石天花¶
　粉者有用蒼耳金銀花者有用芭蕉赤小豆者有用¶
　草烏白芷之類者皆不分寒熱温涼之雜餌内經云¶
<pb:KR3e0078_WYG_078-56a>¶
　先腫而後痛者形傷氣也先痛而後腫者氣傷形也¶
　又云五臟不和九竅不通六腑不和留結為癰外科¶
　精義云凡瘡腫高而軟者發於血脉腫下而堅者發¶
　於筋脉肉色不變發於骨髓盖必有諸中而後形諸¶
　外故受證之經與所患之位各有不同豈宜一㮣外¶
　敷涼藥惟脾胃無虧血氣不和者庶幾有效若服化¶
　毒之類脾胃復傷血氣凝滯亦不能消矣至如疔瘡¶
　之類正欲宣拔其毒若復用前藥肌肉受寒血氣¶
<pb:KR3e0078_WYG_078-56b>¶
　凝滯必致毒氣入内而不救治法必察其腫之髙漫¶
　色之赤白痛之微甚作膿之難易出膿之稠薄生肌¶
　之遲速以别其属隂属陽或半隂半陽或純隂純陽¶
　而用相宜之藥以涼之熱之和之又當審受證之傳¶
　變五臟之相勝而以調補脾胃為主庶不致變惡證¶
　也¶
神功散　治瘡瘍初起腫焮者用之可消加血竭更好¶
　丹毒未砭者亦可用之¶
<pb:KR3e0078_WYG_078-57a>¶
　　黄檗(炒/)草烏頭(生/用)¶
　右二味各另為末等分用漱口水調敷常漱口水潤¶
　之　右敷貼散腫排膿生肌收口等方並見瘍醫凖¶
　繩宜於彼中查之兹不贅述¶
　¶
　¶
　¶
　¶
<pb:KR3e0078_WYG_078-57b>¶
　¶
　¶
　¶
　¶
　¶
　¶
　¶
　證治凖繩卷七十八¶
