# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.480399
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百一
<pb:KR3e0078_WYG_101-1a>¶
欽定四庫全書¶
　證治凖繩卷一百一¶
　　　　　　　　　　　　明　王肯堂　撰¶
　外科¶
　　　禁忌(十五/)¶
薛仲景先生治傷寒有汗吐下三法東垣先生治瘡瘍¶
有疎通托裏和榮衞三法用之得宜厥疾瘳矣假如瘡¶
瘍瘇硬木悶煩熱便秘脈沈而實其邪在内當先疎其¶
<pb:KR3e0078_WYG_101-1b>¶
内以下之焮瘇作痛便利調和脈浮而洪其邪在表當¶
先托其裏以汗之元戎云榮衞充滿抑遏而為癰者當¶
泄之以奪盛熱之氣榮衞虛弱壅滯而為癰者當補之¶
以接虛怯之氣又東垣先生云瘡瘍雖面赤伏熱不得¶
攻裏裏虛則下利仲景先生云瘡家雖身體疼痛不可¶
發汗汗之則發痙茍不詳審妄為汗下以致血氣虧損¶
毒反延陷少壯者難以潰斂老弱者多致不救¶
東垣瘡瘍及諸病面赤雖伏火熱禁不得攻裏為陽氣¶
<pb:KR3e0078_WYG_101-2a>¶
怫鬱邪氣在經宜發表以去之故曰火鬱則發之雖大¶
便數日不見宜多攻其表以發散陽氣少加潤燥藥以¶
潤之如見風脈風證只用發表風藥便可以通利大便¶
若口乾燥秘濇尤宜潤之慎不可下也九竅不利皆不¶
可下瘡瘍鬱冐俗呼昏迷是也慎不可下汗之則愈¶
丹溪精要云大黄治癰疽之要藥以其宣熱拔毒又云¶
瘡始作皆須以大黄等湯極轉利之且排日不廢繼又¶
自言患癰疽者每有泄㵼皆是惡候此是不能無疑者¶
<pb:KR3e0078_WYG_101-2b>¶
也借曰前用大黄恐因病體實而大腑秘結有積熱沈¶
痼之積者發也止可破結導滯推合轉動而已豈可謂¶
極轉利之而且排日不廢乎若下利之後又與利藥恐¶
非防微杜漸之意瘡之始作即周禮腫瘍之時也腫在¶
肌肉若非大滿大實堅之證自當行仲景發表之法借¶
五香湯為例散之於外何必遽以峻下之藥以奪其裏¶
自取其禍乎¶
精要云大凡癰疽不可舍五香湯此又不能無言者也¶
<pb:KR3e0078_WYG_101-3a>¶
開卷便於第一論中詳言之吾不知良甫之時有許多¶
大腑堅秘病氣鬱塞若是之頑厚可以驟散而大下者¶
若果有之亦當開陳時之先後證之可否庶乎後人不¶
敢孟浪殺人也或曰癰疽用大黄走泄以去毒自孫真¶
人行千金方已言之矣良甫祖述其説何吾子病之深¶
也曰大黄除諸實熱而性峻急孫以盛行奇術於公卿¶
間時在晚宋民不知兵交游於富貴之家肉食之輩固¶
皆㨗効今良甫不分貧富苦樂勞逸一㮣用之寧無孟¶
<pb:KR3e0078_WYG_101-3b>¶
浪之患乎況有房勞而虛者憂怒而虛者極意貪求而¶
虛者强力動勞而虛者大醉過飽而虛者皆因氣弱而¶
濇血少而獨生疽固是難治之病若大腑秘而稍安穀¶
食肯守戒律甘心澹味者猶為可治但費補工夫耳茍¶
因旬日半月大便秘實不知其氣不降也便以為實而¶
行大黄些少寒熱不知其血氣不和也便以為有外感¶
而行表散如此害人甚速¶
仲景云瘡家雖不疼痛不可發汗汗之則痙(發汗為大/汗出非謂)¶
<pb:KR3e0078_WYG_101-4a>¶
(諸托裏之藥/輕輕表散也)¶
丹排膿内補十宣散若用之於些少癰疽與冬月儘可¶
助内托之功若於冬月腫瘍用之亦可轉重就輕移深¶
為淺若潰瘍與夏月用之其桂朴之溫散佐以防風白¶
芷吾恐雖有參芪難為倚仗比見世人用此方者不分¶
癰疽冬夏無經絡無先後如盲人騎瞎馬半夜臨深池¶
危哉　又云内補十宣散㵼衞燥血藥太多止可用於¶
輕小證候虛之甚者恐難倚仗¶
<pb:KR3e0078_WYG_101-4b>¶
精要云内托散一日至三日之内進十數服治毒氣攻¶
衝臟腑名䕶心丸此方專為服丹石而發疽者若不因¶
丹石而發恐非必用之劑若夫年老者病深者證憊者¶
體重者菉豆雖補將有不勝重任之患矣¶
丹夫外施敷貼正與發表之意同經曰發表不逺熱大¶
凡氣得熱則散冷則斂向見鄭經厯性嗜酒與煎&KR1020;年¶
五十餘忽春末夏初在額絲竹空穴湧出一角長短大¶
小如鷄距稍堅求予治予曰此非膏粱所致而何宜斷¶
<pb:KR3e0078_WYG_101-5a>¶
厚味先解食毒針炙以開泄壅滯未易治也此少陽經¶
所過氣多血少者鄭以憚煩召他醫以大黄朴硝腦子¶
等冷藥罨之一夕豁開如醬蚶徑三寸一二日後血自¶
蚶中濺出髙數尺而死此冷藥外逼熱鬱不得發宜其¶
發之暴如此也　李世英疽不熱不痛屬陰切不可用¶
冷藥敷貼恐逼毒氣入内　薛内經云五臟不和九竅¶
不通六腑不和留結為癰又云形傷痛氣傷瘇此則臟¶
腑不和瘡發於外也明矣塗貼寒涼豈能調和臟腑宣¶
<pb:KR3e0078_WYG_101-5b>¶
通氣血耶設使瘇痛熱渴脈滑數而有力屬純陽宜内¶
用濟陰丹外用益陽散則熱毒自解瘀滯自散若似瘇¶
非瘇似痛非痛似潰不潰似赤不赤脈洪數而無力屬¶
半陽半陰宜内用沖和湯外用陰陽散則氣血自和瘀¶
滯自消若微瘇微痛或色黯不痛或堅硬不潰脈洪大¶
按之微細輭弱屬純陰宜内服回陽湯外敷抑陰散則¶
脾胃自健陽氣自回丹溪先生云敷貼之劑應酬輕小¶
熱證耳若不辨其陰證陽證之所由分而妄敷寒涼之¶
<pb:KR3e0078_WYG_101-6a>¶
劑迷塞腠理凝滯氣血毒反内攻而肉反死矣況運氣¶
得寒而不健瘀血得寒而不散瘀血得寒而不潰新肉¶
得寒而不生治者審焉¶
蜞針法謂開門放毒以為要㨗恐可施於輕小證候耳¶
愚謂蜞之所吮止膚間惡血若積毒於臟腑者徒竭之¶
於外而不及於裏恐未為得往見張兄之子甫二歳徧¶
身赤疹如霞片予向見其母久病痁謂毒熱在血所成¶
者張曰誰不因母血所成何謂毒熱之血予曰其母雖¶
<pb:KR3e0078_WYG_101-6b>¶
痁食肉如平時肉性熱與宿痰之熱相摶非毒歟張不¶
之信自取五六大蜞吮其血疹頓消乳食起居如舊予¶
曰非其治也未可以為喜張怒越二三日大發熱而暴¶
死非竭之於外血去而氣不能獨居乎¶
薛氏論見前内消條¶
薛用藥之法如執權衡當察病勢輕重邪畜表裏瘡毒¶
瘇潰元氣虛實若不詳究其因率爾投治實實虛虛七¶
惡之禍不能免矣治者審之　吴庠盛原愽掌後患疔¶
<pb:KR3e0078_WYG_101-7a>¶
紅絲至腕惡寒發熱勢屬表證與奪命丹一服紅絲頓¶
消又用和解之劑大勢已退彼别服敗毒藥發熱口乾¶
紅絲仍見脈浮大而虛此氣血受傷而然以補中益氣¶
湯主之而愈葢奪命散毒性尤猛烈瘡邪已散而復用¶
之是誅伐大過失内經之㫖矣　一儒者元氣素弱予¶
補其氣血出膿而愈後因勞役瘡痕作癢乃别服敗毒¶
藥一劑以致口噤舌強手足搐搦痰涎上涌自汗不止¶
此氣血傷而發痙也用十全大補加附子一錢灌服而¶
<pb:KR3e0078_WYG_101-7b>¶
甦　一男子患疔服奪命丹汗不止而瘡不痛熱不止¶
而便不利此汗多亡陽毒氣盛而真氣傷矣用參芪歸¶
术芍藥防風五味二劑諸證悉愈惟以小便不利為憂¶
予曰汗出不宜利小便汗既止陽氣復而自利矣仍用¶
前藥去防風加麥門倍用當歸黄芪四劑便行瘡潰而¶
愈　東垣曰瘡瘍食肉乃自棄也瘡瘍乃營氣而作今¶
反補之自棄何異雖用藥治不能愈也　精要曰羊鷄¶
牛鵝魚麪煎煿炒炙酒等味犯之必發熱用梔子黄芩¶
<pb:KR3e0078_WYG_101-8a>¶
湯最効　丹溪曰梔芩苦參犀角佐輔人參固可解食¶
毒之熱若寒月與虛人寧無加減乎内經謂膏粱之變¶
足生大疔此言瘡疽之因也禁戒厚味恐其引起宿火¶
之熱此誠富貴豢養口腹者所當謹若素貧者大不然¶
矣予治一人背癰徑尺穴深而黑家貧得此急作參耆¶
歸术膏多肉餛飩與之而安多肉餛飩補氣之有益者¶
也¶
　　　腫瘍(十六/)¶
<pb:KR3e0078_WYG_101-8b>¶
癰疽初發壅腫而未見膿者也　集驗論瘡瘍之法其¶
名有三曰癤曰癰曰疽癤者初生突起浮赤而無根脚¶
腫見於皮膚間止闊一二寸有少疼痛數日後則微輭¶
薄皮剝起始出清水後自破膿出如不破用替鍼丸拔¶
毒膏貼之膿出即愈癰者初生紅腫突起無頭便用火¶
鍼鍼之即散不散鍼侵根脚闊三四寸發熱惡寒煩渴¶
或不發熱抽掣疼痛四五日後按之微輭此證毒氣浮¶
淺春夏宜用防風敗毒散加葱頭薑棗煎服秋冬去薑¶
<pb:KR3e0078_WYG_101-9a>¶
棗葱頭加木香身半已上加括蔞與半已下宜加射干¶
治早者即散或用追毒丸返魂丹復元通氣散微利之¶
膿成用鈹針破開或用替針丸咬開又一等皮色不變¶
但畧微腫肌肉内痛夜間痛甚發熱惡寒煩渴此熱毒¶
深亦名為疽謂其能傷筋脈骨髓也日久按之心中微¶
輭膿成後用火烙開以决大膿外用拔毒乳香膏貼之¶
宜服内托之藥初發急用大針於腫硬處針之則散疽¶
者初生白粒如粟米大便覺癢痛觸著其痛應心此疽¶
<pb:KR3e0078_WYG_101-9b>¶
始發之兆也急用火針於白粒上針開或誤觸破或入¶
湯便覺微赤腫痛三四日後不散根脚赤暈展開須詳¶
看之方見其暈闊狹如闊四五寸左右渾身發壯熱微¶
渴瘡上亦熱此疽也用火針於初起白粒上刺入一寸¶
餘徑寸之間四邊刺四處便用四味紫葛湯淋洗一日¶
夜共五六次洗之洗了以輭帛拭乾看疽上或有漸生¶
白粒如黍米或多或少可用銀箆兒挑去勿令見血或¶
有少血亦不妨不見血尤妙却用老皮散傅之用涼水¶
<pb:KR3e0078_WYG_101-10a>¶
調大鐵篐散圍貼如留瘡口瘡口處用水調正鐵篐散¶
貼之未可用膏藥如再要洗須先去圍藥令淨然後洗¶
之一次洗一次點檢疽上漸生白粒有則如前挑之六¶
七日瘡頭無數如蜂房膿不肯出仍淋洗圍貼冬月用¶
五香連翹湯大黄一味隨虛實加減夏秋用黄連羌活¶
散春末夏初用防風敗毒散加葱白棗煎服秋去之加¶
木香若形氣實脈洪滑有力痛腫焮開壯熱便閉於五¶
利大黄湯漏蘆湯返魂丹追毒丸復元通氣散選一藥¶
<pb:KR3e0078_WYG_101-10b>¶
以通利之若大便潤便止藥四十歳已前可用之虛弱¶
年老之人雖有便閉之證須慎之勿令過也瘡熱暈赤¶
焮開圍貼如赤暈收斂却再換鐵篐散不及用火針證¶
七八日後中間初起白粒處此竅已潰通内大膿可用¶
皮紙撚小紙紝撚入竅中令透漸漸流出可不用針砭¶
如要膿透必以大針刺開或周圍四五處其竅四邊如¶
蜂房處膿不肯出用正鐵篐散香油調貼一證初生白¶
粒誤觸後便覺情懷不舒暢背上沈重如負五七斤米¶
<pb:KR3e0078_WYG_101-11a>¶
樣身體煩疼胸膈痞悶而躁飲食無味怕聞食氣所謂¶
外如麻裡如𤓰者疽毒深惡内連腑臟也三五日内皆¶
可用烙於中間左右上下令毒氣通暢後膿從諸竅而¶
出五六日不散疽頂生白粒如椒者數日後漸生多間¶
有大如蜂房蓮子者指捺有膿血而不流時有清水流¶
出微腫不突根脚紅暈漸漸展開或痒痛或不痛或根¶
脚暈紫赤焮開至七八寸疽不甚熱此證甚重用紫葛¶
湯加米醋一盞淋洗可使紅活如法去白粒𫝊老皮散¶
<pb:KR3e0078_WYG_101-11b>¶
圍大篐散瘡口塗正鐵篐散毎用前法如得根脚紅暈¶
收疽突此藥力到變重為輕如起第一顆頂上白粒雖¶
有膿而紝引不透按之猶硬或漸不疼便宜用火烙開¶
透若根脚仍舊紫黑瘡反陷下如牛項之皮漸變黑色¶
肌骨腐潰恍惚沈重用拔毒乳香膏貼四邊仍用大鐵¶
篐散圍却用猪蹏湯洗此數項變證必多又宜隨證調¶
理脈若虛弱便用大料人參當歸濃湯調解毒行經之¶
藥凡癰疽必服萬全散夏月用桃紅散服以䕶心若見¶
<pb:KR3e0078_WYG_101-12a>¶
膿之後當以潰瘍法調理(按集驗治法未可盡據為凖/繩更當以後論為主叅酌諸)¶
(方用/之)　大法腫高焮痛脈浮者邪在表也宜托之如内¶
托復煎散　腫硬痛深脈沈者邪在内也宜下之如黄¶
連内疎湯仙方活命飲苦參丸　外無焮腫内則便利¶
調和者邪在經絡也宜調和榮衞如托裡榮衞湯白芷¶
升麻輩　焮痛躁煩或咽乾作渴者宜降火如黄連解¶
毒湯　焮痛發熱或拘急或頭痛者邪在表也宜散之¶
如荆防敗毒散人參敗毒散輩　大痛或不痛者邪氣¶
<pb:KR3e0078_WYG_101-12b>¶
實也隔蒜炙之更用解毒如仙方活命飲　煩躁飲冷¶
焮痛脈數者邪在上也宜清之如清涼飲或金銀花散¶
　惡寒而不潰者氣實兼寒邪也宜宣而補之如十宣¶
散　焮痛發熱汗多大渴便秘譫語者結陽證也宜下¶
之如黄連内疎湯破捾丹輩　不作膿或熱而不潰者¶
虛也宜補之如補中益氣湯八物湯十全大補湯輩¶
焮痛或不痛及麻木者邪氣盛也隔蒜炙之　腫痛或¶
不作腫者邪氣凝結也宜解之如仙方活命飲　腫痛¶
<pb:KR3e0078_WYG_101-13a>¶
飲冷發熱睡語者火也宜清之如清心湯或防風通聖¶
散加黄連　不作膿或不潰及不斂者陽氣虛也宜補¶
之如托裏消毒散¶
潔古云瘡瘍者火之屬須分内外若其脈沈實當先疎¶
其内以絕其原也其脈浮大當先托裏恐邪氣入内也¶
有内外之中者邪氣至其遏絶經絡故發癰腫經曰榮¶
氣不從逆於肉理乃生癰腫此因失托裏及失疎通又¶
失和榮衞也治瘡之大要須明托裏疎通行榮衞三法¶
<pb:KR3e0078_WYG_101-13b>¶
托裏者治其外之内疎通者治其内之外行榮衞者治¶
其中也内之外者其脈沈實發熱煩躁外無焮赤痛甚¶
邪氣深於内也故先疎通臟腑以絶其原(内疎黄/連湯)外之¶
内者其脈浮數焮腫在外形證外顯恐邪氣極而内行¶
故先托裏以防其干也(内托復/煎散)内外之中者外無焮惡¶
之氣内亦臟腑宣通知其在經當和榮衞也(當歸黄/芪湯)用¶
此三法之後雖未瘥必無變證亦可使邪氣峻減而易¶
痊也　東垣云瘡疽之發其受之有内外之别治之有¶
<pb:KR3e0078_WYG_101-14a>¶
寒溫之異受之外者法當托裏以溫劑反用寒藥則是¶
皮毛始受之邪引入骨髓受之内者法當疎利以寒劑¶
反用溫劑托裏則是骨髓之病上徹皮毛表裏通潰其¶
為一瘡助邪為毒苦楚百倍輕則危殆重則死矣予聞¶
潔古云瘡瘍之生也表裏不同或攻或發少有差舛變¶
證隨能殺人甚於傷寒也針炙施治各隨其宜所用之¶
藥又當明入五臟君臣是其法也¶
内疎黄連湯　治嘔啘心逆發熱而煩脈沈而實腫硬¶
<pb:KR3e0078_WYG_101-14b>¶
　木悶而皮色不變色根係深大病逺在内臟腑秘澀¶
　當急疎利之¶
　　黄連　芍藥　當歸　㯽榔　木香　黄芩¶
　　梔子　薄荷　桔梗　甘草(各一/兩)連翹(二/兩)¶
　右除㯽榔木香為末外並剉每服一兩水一盞半煎¶
　一盞先喫一二服次毎服加大黄一錢再加二錢以¶
　利為度如有熱證止服黄連湯大便秘澀加大黄如¶
　無熱證止用復煎散時時呷之如此内外皆通榮衞¶
<pb:KR3e0078_WYG_101-15a>¶
　和調則經絡自不遏絶矣¶
内托復煎散　治腫焮於外根盤不深形證在表其脈¶
　浮痛在皮内恐邪氣盛則必侵於内急須内托以救¶
　其裏¶
　　地骨皮　黄芪　防風(各二/兩)芍藥　黄芩　白术¶
　　茯苓　人參　甘草　當歸　防巳(各一/兩)桂(五/錢)¶
　右㕮咀先將蒼术一斤用水五升煎至三升去蒼术¶
　滓入前藥十二味再煎至三四盞絞取清汁作三四¶
<pb:KR3e0078_WYG_101-15b>¶
　服終日服之又煎蒼术滓為湯去滓再依前煎十二¶
　味藥滓服之此除濕散鬱熱使胃氣和平如或未已¶
　再作半料服之若大便秘及煩熱少服黄連湯如微¶
　利煩熱已退却服復煎散半料如此使榮衞俱行邪¶
　氣不能内侵也¶
當歸黄芪湯　治瘡瘍臟腑已行而痛不可忍者¶
　　當歸　黄芪　地黄　川芎　地骨皮　芍藥(各/半)¶
　　(錢/)¶
<pb:KR3e0078_WYG_101-16a>¶
　右㕮咀水煎服　如發熱加黄芩　如煩躁不能睡¶
　卧者加梔子　如嘔則是濕氣侵胃倍加白术右三¶
　方乃易水師弟治瘡之三法今特列於篇首而以古¶
　今諸方臚列於後臨病之工詳審脈證而施用之庶¶
　乎可以無失矣¶
發表内經曰汗之則瘡已東垣云東南二方者在人則¶
為丙小腸熱甲膽風小腸與膽皆居其下其性炎上其¶
瘡外有六經之形證内無便溺之阻隔飲食如故清便¶
<pb:KR3e0078_WYG_101-16b>¶
自調知不任裏非疽瘡也止癰癤也小則為癤大則為¶
癰其邪所受於下風濕之地氣自外而來侵加於身者¶
也經云營氣不從逆於肉理乃生癰腫諸痛痒瘡皆屬¶
心火此瘡自外而入是丙小腸左遷入於膽作痛而非¶
癢也此二方皆主血血為病必痛此元氣不足營氣逆¶
行其瘡初出未有傳變在於肌肉之上皮毛之間只於¶
風熱六經所行經絡地分出矣宜瀉其風濕熱醫者只¶
知陰覆其陽則汗也此宜發汗者乃濕熱鬱其手足少¶
<pb:KR3e0078_WYG_101-17a>¶
陽致血脈凝逆使榮衞周身元氣消弱也其風熱鬱滯¶
於下其面色必赫赤而腫微黯色東方青埋没之色也¶
風水之性上衝顔必忿色其人多怒其瘡之色亦赫赤¶
腫硬微帶黯色其瘡之形勢亦奮然髙起結硬而作痛¶
也其脈止在左手左手主表左寸外洪緩左關洪緩而¶
弦是客邪在於血脈之上皮膚之間宜急發其汗而通¶
其榮衞則邪氣去矣以托裏榮衞湯主之　劉宗厚曰¶
前論大要三法即此瘡宜汗之及先托裏恐邪氣入内¶
<pb:KR3e0078_WYG_101-17b>¶
言外因也宜先疎内以絶其源言内因也當和榮衞謂¶
不内外因之證也故瘡之發於皮表者因大畧言汗其¶
汗下和之間然亦有外治之次第焉如郭氏治驗云一¶
婦人五十九歳右耳下天容穴間患一疔瘡其頭黑黶¶
四邊泡起黄水時流渾身麻木發熱譫語時時昏沈六¶
脈浮洪用烏金散汗之就以鈚針先刺瘡心不痛周遭¶
再刺十餘下紫黑血出方知疼痛就以寸金錠子紝入¶
瘡内外用提丁錠子放於瘡上膏藥貼䕶次日汗後精¶
<pb:KR3e0078_WYG_101-18a>¶
神微爽却用破棺丹下之病即定其疔潰動後用守効¶
散貼塗紅玉錠子紝之八日其疔自出矣兹所謂審脈¶
證汗下之間外治次第如此殊勝不察脈證但見發熱¶
譫語便投涼劑與下或兼以香竄之藥遂致悮人者逺¶
矣¶
丹溪曰癰疽因積毒在臟腑非一朝夕今發於外宜以¶
標本為治當先助氣壯胃使根本堅固而以行經活血¶
為佐叅以經絡時令使毒氣外發此正仲景解表用麻¶
<pb:KR3e0078_WYG_101-18b>¶
黄桂枝之意施治之早可以内消此乃内托之本意也¶
托裏榮衞湯　治癰疽疔腫及無名腫毒¶
　　桂枝(七/分)人參　黄芪　紅花　蒼术　柴胡¶
　　連翹　當歸身　羌活　黄芩　防風　甘草(炙/各)¶
　　(一/錢)¶
　右作一服水一鍾酒一鍾煎至半鍾食前服¶
加味當歸飲子　治諸瘡瘍諸痛癢瘡　屬心火火鬱¶
　則發之¶
<pb:KR3e0078_WYG_101-19a>¶
　　當歸　生地黄　升麻(各五/錢)防風(二錢/五分)荆芥穗¶
　　何首烏(各二/錢)柴胡　白芍藥　川芎　羌活¶
　　黄芪(各二/錢)紅花　蘇木　甘草(各一/錢)¶
　右㕮咀毎服五錢水二盞生薑三片煎至八分食逺¶
　服沐浴取微汗効速使血氣通和服之應効¶
人參敗毒散¶
　　人參　獨活　柴胡　桔梗(炒/)羌活　枳殻(麩/炒)¶
　　茯苓　川芎　前胡　甘草(各一/錢)¶
<pb:KR3e0078_WYG_101-19b>¶
　作一劑水二鍾薑三片煎一鍾服後服内托復煎散¶
郭氏神効烏金散　治癰疽疔腫時毒附骨疽諸惡瘡¶
　等證若瘡黑陷如石堅四肢冷脈細或時昏昧譫語¶
　循衣煩渴危篤者服此汗之瘡起¶
　　蒼耳頭(端午日/午時收)小草烏頭　火麻頭(火日/收)木賊(去/節)¶
　　蝦蟆頭　樺皮節(酥/炙)麻黄(去根/節)¶
　右曬乾各等分同入磁器内鹽泥固濟炭火内從早¶
　煆至申分如黑煤色為度碾為末毎服二錢病重者¶
<pb:KR3e0078_WYG_101-20a>¶
　三錢用熱酒調下未汗再一服如汗乾却服解毒疎¶
　利之藥如修合此藥必選天晴好日於靜室中勿令¶
　鷄犬猫畜及陰人見也又名首功𤣥黑散¶
奪命丹　治諸般腫毒疔疽惡瘡¶
　　蟾酥　輕粉(各五/分)硃砂(三/錢)白礬(枯/)寒水石　銅綠¶
　　(各一/錢)蝸牛(三十一/粒另研)乳香　没藥　麝香(一/錢)¶
　右件為細末將蝸牛另碾一處丸如丸不就用好酒¶
　糊為丸如菉豆大毎服一丸生葱三五莖嚼極爛吐¶
<pb:KR3e0078_WYG_101-20b>¶
　於手心包藥在内熱酒和葱送下如重車行伍七里¶
　汗出為効重者再服一二丸¶
蟾酥丸　治疔黄一切惡瘡¶
　　川烏　蓮花蕊　硃砂(各一/錢半)乳香　没藥(各二/錢)¶
　　輕粉　蟾酥(各一/錢)麝香(五/分)¶
　右為細末糊為丸菀豆大毎服一丸病重者二丸依¶
　前法服取汗　右三方郭氏稱為首藥皆主乎發散¶
　首出太陽例後二方出少陰例然皆刼劑也智者當¶
<pb:KR3e0078_WYG_101-21a>¶
　較輕重陰陽之分取擇用之¶
寸金丹　二名返魂丹三名再生圓四名追命丹五名¶
　延壽圓六名來甦圓七名知命圓八名得道圓非人¶
　勿示此方若有人患瘡身未爛者與三丸服之嚥下¶
　便活如口噤但幹開牙關研化三圓灌下喉中立生¶
　此方治發背腦疽癰腫徧身附骨腫痛先覺時飲水¶
　口中煩渴發熱四肢沈重體壯熱¶
　　麝香(一/分)南乳香　烏金石　輕粉　雄黄　狗寶¶
<pb:KR3e0078_WYG_101-21b>¶
　　没藥(各一/錢)蟾酥(二/錢)粉霜　黄蠟(各三/錢)磠砂(五/錢)¶
　　鯉魚膽　狗膽(各一箇/乾用)金頭蜈蚣(七條全者/酥炙黄色)¶
　　頭首男孩兒乳(一/合)¶
　右件為細末除黄蠟乳汁二味熬成膏子同和丸如¶
　菉豆大小兒丸如芥子大毎服一丸病重者加三丸¶
　白丁香七箇研爛新汲水調送下用衣服葢之睡勿¶
　令透風汗出為度大叚疼痛如無頭瘡腫不過三服¶
　立效服藥後喫白粥𤓰虀就睡大妙¶
<pb:KR3e0078_WYG_101-22a>¶
烏金散　治疔毒腫痛¶
　　牙皂(四/分)人言(製/)蟾酥　麝香(各五/分)血餘(煆/過)蛇蛻(煆/過)¶
　　蜂房(煆各/一錢)蟬蛻(酒/洗)血竭　乳香(炙/)&KR0008;蠶(炒去絲/各二錢)辰¶
　　砂(研水/飛)雄黄　穿山甲(炙黄各二/錢五分)全蝎(三錢湯/泡七次)天¶
　　龍(四錢酒炙/去頭足)川烏尖　没藥(炙/)¶
　右各為細末稱凖分兩和勻毎服三分赤砂糖調葱¶
　頭酒送下取汗為度¶
勝金丹　治症同前¶
<pb:KR3e0078_WYG_101-22b>¶
　　麝香　白砒(製各/五分)蟾酥(一/錢)雄黄　辰砂　乳香¶
　　没藥　血竭(各一錢/五分)全蝎(泡/炙)天龍(去頭/足炙)穿山甲(炙/各)¶
　　(三/錢)殭蠶(炙去絲/五錢)¶
　右為細末和勻服法同前¶
奪命丹　治證同前¶
　　輕粉　麝香　白砒(製各/五分)白礬　辰砂(為/衣)血竭(各/一)¶
　　(錢/)蟾酥(乾者二錢/酒化入藥)銅綠　寒水石(煆/)乳香　没藥¶
　　雄黄(各二/錢)蝸牛(二十一/箇連殻)¶
<pb:KR3e0078_WYG_101-23a>¶
　右為末先將蝸牛研爛如泥勻和前藥為丸如菉豆¶
　大如丸不就加好酒打三五百下毎服二三丸先用¶
　葱白三寸與病者嚼爛吐於男左女右手心將藥丸¶
　褁入葱白用無灰酒三四盞溫熱送下被葢取汗為¶
　度重者不過三服　右自烏金散以下皆治毒瘡初¶
　發憎寒壯熱面赤身拘急疼痛者取汗之峻劑東垣¶
　雖左袒汗而托裏榮衞一方則固丹溪所謂助氣壯¶
　胃使根本堅固而以行經活血為佐者也與烏金奪¶
<pb:KR3e0078_WYG_101-23b>¶
　命之取汗異矣當歸飲子亦同此意而微有氣血溫¶
　涼之分焉故與敗毒散同列為發表之方而後所列¶
　東垣分經諸方則正丹溪所云云雖曰解表不以取¶
　汗為功尤可師法學者詳之¶
垣通父家翟梗於尻臋上足太陽經生癰堅硬腫痛大¶
作左右尺脈俱緊按之無力¶
内托羌活湯¶
　　羌活　黄栢(酒洗各/二錢)防風　藁本　連翹　當歸¶
<pb:KR3e0078_WYG_101-24a>¶
　　(各/錢)一肉桂(三/分)甘草(炙/)蒼术　陳皮(各五/分)黄芪(一錢/五分)¶
　右作一服酒二大盞水一大盞煎至一盞去查熱服¶
　空心以夾被葢覆其癰使藥行罷去之一服愈¶
丹王姑丈七十餘患項疽脈實而稍大此因憂悶而生¶
太陽經治之¶
　　歸頭(二/錢)黄栢(一錢/半酒)羌活　地黄(酒/)黄芩(酒/炒)桔梗(一/錢)¶
　　黄連(酒/炒)連翹　防風　甘草(生/)人參　陳皮　防¶
　　巳　澤㵼(五/分)¶
<pb:KR3e0078_WYG_101-24b>¶
　白水煎服¶
淨腋湯　治皮膚痒腋下瘡背上瘡耳聾耳鳴¶
　　麻黄　草䓻　防風　柴胡　黄芩(酒/)蒼术(各一/錢)¶
　　桂枝　羌活(各二/錢)桔梗　甘草　生地(各五/分)當歸¶
　　梢(七/分)紅花(少/許)升麻(半/分)連翹(一錢/半)¶
　右剉如麻豆大都作一服水二大盞煎至一盞去查¶
　稍熱服¶
尹老家素貧寒形志皆苦於手陽明經分出癰第四日¶
<pb:KR3e0078_WYG_101-25a>¶
忽腫幼有&KR1155;疝其臂外皆腫痛先腫在陽明左在寸皆¶
短中得之俱弦按之洪緩有力此癰得自八風之變以¶
脈斷之邪氣在表然其證大小便如故飲食如常腹中¶
和口知味知不在裏也不惡風寒止熱躁脈不浮知不¶
在表也表裏既和知邪止在經脈之中凝滯為癰出身¶
半已上風從生受之也故與卻寒邪和經脈中氣血使¶
無凝滯也¶
白芷升麻湯¶
<pb:KR3e0078_WYG_101-25b>¶
　　白芷(七/分)升麻　桔梗(各五/分)甘草(炙/)黄芩(生/)歸梢¶
　　生地(各一/錢)酒黄芩　黄芪　連翹(各二/錢)中桂(炒/)¶
　　紅花(炒/)¶
　右水酒各一盞同煎至一盞臨卧熱服一服愈　此¶
　證雖曰經脈之中然得之自八風之變其藥制度皆¶
　發表之意¶
婦人兩乳間出黑頭瘡瘡頂陷下作黑眼子其脈弦洪¶
按之細小¶
<pb:KR3e0078_WYG_101-26a>¶
　　升麻　連翹　葛根(各一/錢半)肉桂(三/分)黄芪　歸身¶
　　甘草(炙各/一錢)黍粘子(五/分)黄栢(二/錢)¶
　右作一服水一盞酒半盞煎至一盞二服愈¶
羅汗之則瘡已　丁巳年委予從軍回住曹州有趙同¶
知舅經厯病頭面赤腫耳前後尤甚疼痛不可忍發熱¶
惡寒牙關緊急涕唾稠粘飲食難下不得安卧一瘍醫¶
腫上砭刺四五百餘針腫赤不減其痛益甚不知所由¶
然予往診視其脈浮緊按之洪緩此寒覆皮毛鬱遏經¶
<pb:KR3e0078_WYG_101-26b>¶
絡熱不得升聚而赤腫經云天寒地凍則水氷人氣在¶
中皮膚緻腠理閉汗不出血氣强内堅濇當是之時善¶
行水者不能注水善穿地者不能鑿凍善用針者亦不¶
能取四厥必待天溫水釋凍解而水可行地可穿人脈¶
亦猶是也又曰冬月閉藏水氷地拆故用藥多而少針¶
石也宜以苦溫之劑溫經散寒則已所謂寒緻腠理以¶
苦發之以辛散之也宜以托裏溫經湯麻黄苦溫發之¶
者也防風辛溫散之者也升麻苦平葛根甘平解肌出¶
<pb:KR3e0078_WYG_101-27a>¶
汗專治陽明經中之邪故以為臣血流而不行者則痛¶
以香白芷歸身辛溫以破血散滯濕熱則腫蒼术苦甘¶
溫體輕浮力雄壯能泄皮膚腠理間濕熱人參甘草甘溫¶
白芍藥酸微寒調中益氣使托其裏也故以為佐各剉¶
如麻豆大同秤水煑餌之以薄衣覆其手以厚被覆其¶
身且卧於暖處則經血溫腠理開寒乃散陽氣伸大汗¶
出腫減八九再服去麻黄防風加連翹鼠粘子痛腫悉¶
去經言汗出則瘡已信哉¶
<pb:KR3e0078_WYG_101-27b>¶
托裏溫經湯　治寒覆皮毛鬱遏經絡不得伸越熱伏¶
　榮中聚而赤腫痛不可忍惡寒發熱或相引肢體疼¶
　痛¶
　　麻黄(去根/節)白芷　當歸(各二/錢)防風(去/蘆)葛根(各三/錢)升¶
　　麻(四/錢)甘草(炙/)白芍藥(各一/錢半)人參　蒼术(各一/錢)¶
　右剉如麻豆大毎服秤一兩水二盞先煮麻黄令沸¶
　熟去沫再下餘藥同煎至一盞去查大温服訖卧於¶
　暖處即以綿衣覆之得汗而散¶
<pb:KR3e0078_WYG_101-28a>¶
疽病津王世祥年七十歳感寒濕地氣二月間得附骨¶
癰於丸腿外側足少陽之分少侵足陽明分闊六七寸¶
長一小尺堅硬漫瘇不辨肉色皮澤深以指按至骨大¶
痛又行步作痛與藥下咽疼痛立止二日後柔輭而腫¶
消矣¶
内托黄芪酒煎湯¶
　　柴胡　䑕粘子(各錢/半)連翹　肉桂(各一/錢)黄芪　當¶
　　歸梢(各二/錢)黄栢　甘草(炙各/五分)　升麻(七/分)¶
<pb:KR3e0078_WYG_101-28b>¶
　作一貼好酒一盞半煎至一盞大溫空心食消盡服¶
　之少時以早膳壓之使不令大熱上攻犯上中二焦¶
　也¶
賈徳茂男十歳四月天氣大熱於左足大腿近膝股内¶
足厥陰肝之經少侵足大陰脾之經分出附骨疽不辨¶
肉色漫腫皮澤木硬痛勢甚大其脈在三部細弦按之¶
洪緩畧有力¶
内托黄茋柴胡湯¶
<pb:KR3e0078_WYG_101-29a>¶
　　黄茋(二/錢)柴胡梢(一/錢)羌活(五/分)連翹(一錢/二分)肉桂(三/分)土𤓰¶
　　根(酒製/一錢)生地(一/錢)黄栢(酒洗/三分)當歸尾(七分/半)¶
　右作一服酒一盞水三盞煎至一盞空心熱服一服¶
　愈　右方皆東垣及羅謙甫丹溪隨癰疽所發分野¶
　制之也其方皆以發表為先不過一二服而愈如癰¶
　疽發在太陽經分野必用防風羌活陽明經分野必¶
　用香白芷升麻少陽經分野必用柴胡太陰經分野¶
　必用芍藥升麻少陰經分野必用獨活厥陰經分野¶
<pb:KR3e0078_WYG_101-29b>¶
　必用青皮柴胡皆以桂佐之身半已下者必用酒水¶
　多熟煎之空心服使藥下行身半已上者必用酒水¶
　少帶生煎之臨卧服使藥上行脈細小無力必於本¶
　經藥中加辛熱劑脈洪大有力必於本經藥中加苦¶
　寒劑隨證加減活潑潑地其効如神真良醫也¶
辛涼解表脈有力而數者春夏者宜之其藥則前條東¶
垣謙甫丹溪諸方(除托裏/溫經湯)皆是也¶
丹吕孺人惡寒發熱腹上有小疽此血少有熱與此藥¶
<pb:KR3e0078_WYG_101-30a>¶
　　白术　川芎(三/錢)赤芍藥　連翹(二錢/半)陳皮　黄芩¶
　　防風(二/錢)木通(一錢/半)甘草(五/分)¶
　分五貼水煎服　又治一好酒老媼腦疽脈弦緊急¶
　且濇用大黄酒煨細切酒拌炒為末又酒拌炒人參¶
　入薑煎調一錢重過兩時再與得睡而上半身汗睡¶
　覺病已亦辛涼解表之意¶
當歸拈痛湯　治一切風濕熱毒浸淫瘡瘍下注濕毒¶
　脚膝生瘡赤腫裏外膁瘡膿水不絶或痒或痛脈沈¶
<pb:KR3e0078_WYG_101-30b>¶
　緊實數動滑者並宜服之¶
　　羌活　人參　苦參(酒/製)升麻　葛根　蒼术(各二/錢)¶
　　甘草(炙/)黄芩(酒/製)茵蔯葉(酒炒/半兩)防風　當歸身　澤¶
　　㵼　知母(酒/製)豬苓(各三/錢)白术(一錢/半)¶
　右㕮咀毎服一兩水煎空心服臨睡再服之　按此¶
　足太陽陽明三陰藥也東垣木處為治脚氣濕熱之¶
　劑然世人用治已上諸瘡甚驗故錄之¶
縮毒金粉散(鬼/遺)　治但疼痛不急脹¶
<pb:KR3e0078_WYG_101-31a>¶
　　乾葛　甘草　鬱金　川芎　𤓰蔞根　白芷(各/等)¶
　　(分/)¶
　右並生為末毎服一錢溫酒入蜜調下不拘時此藥¶
　大敗五臟積毒凝滯日三服¶
復煎散　治癰疽發背¶
　　黄檗　黄芩　黄連　知母　生地黄(酒洗各/一錢)防¶
　　巳　山梔　羌活　黄茋　麥門冬　甘草(炙/)獨¶
　　活　人參(各半/錢)當歸尾(二/錢)陳皮　防風梢　甘草¶
<pb:KR3e0078_WYG_101-31b>¶
　　梢(生/)蘇木　當歸身　五味子　豬苓　藁本¶
　　連翹　桔梗(各一/錢半)¶
　右㕮咀毎服四錢水一盞煎至七分去滓隨證上下¶
　食前後服¶
羌活當歸湯(腦/疽)　黄檗當歸湯(發/背)　黄連消毒飲(腦/疽)¶
内托升麻湯(乳/癰)　散腫潰堅湯　　升麻調經湯(並瘰/癧)¶
連羌散堅湯　　消腫湯(並馬/刀)　　柴胡通經湯(馬/刀)¶
郭氏升麻牛蒡子散(時/毒)　　　　　中和湯(時/毒)¶
<pb:KR3e0078_WYG_101-32a>¶
辛平解表不寒不熱半陰半陽者宜之¶
良方升麻和氣飲　治瘡瘇癤疥痒痛¶
　　甘草　陳皮(各一/兩半)芍藥(七錢/半)大黄(半兩/煨)乾葛　蒼¶
　　术　桔梗　升麻(各一/兩)當歸　茯苓　白芷(各二/兩)¶
　　乾薑　枳殻(各半/錢)三因方有厚朴(半/錢)¶
　右㕮咀毎服一兩水煎　按此手足太陰陽明經藥¶
　也五積散加減法世俗多用之故收入葢欲燥脾胃¶
　勝濕和氣為治瘡之劑然臨證而不通變恐未合宜¶
<pb:KR3e0078_WYG_101-32b>¶
　也¶
當歸飲子(見/前)¶
聖濟總錄金鍼散　治發背諸瘡腫¶
　　皂角針(春取一半新/採一半黑者)¶
　右一味不拘多少晒乾為末食後酒調二三錢服¶
　按丹溪曰此藥治癰疽已破未破皆用直領到患處¶
　謂當入羣隊中用也¶
辛溫解表脈無力而緩者秋冬者宜之¶
<pb:KR3e0078_WYG_101-33a>¶
精要十宣散¶
　　人參　當歸　黄茋(各二/兩)川芎　防風　厚朴¶
　　桔梗　官桂　甘草　白芷(各一/兩)¶
　右為細末毎服二錢如至六錢止熱酒調下日數服¶
　以多為妙不飲酒者用木香濃煎湯下然不若酒力¶
　之勝也許學士云此方得于都下異人濟苦者不可¶
　勝數　陳無擇謂此藥在苐四節服者非也早服中¶
　病者必消散　衞生寶鑑曰諸痛痒瘡瘍皆屬心火¶
<pb:KR3e0078_WYG_101-33b>¶
　言其常也如瘡盛形羸邪高痛下始熱終寒此反常¶
　也固當察時下之宜而權治故曰經者常也法者用¶
　也醫者意也隨其宜治之可收十全之功矣故此方¶
　用之於癰疽初發或已發或内托然瘡症脈緩澁或¶
　身倦惡寒熱少脈弦或緊細者宜用之散風寒助陽¶
　之劑也表裏氣血之藥若施之於積熱焮毒更不分¶
　經絡時宜不能無悮也丹溪曰精要謂排膿内補十¶
　宣散治未成者速散已成者速潰誠哉是言也若用¶
<pb:KR3e0078_WYG_101-34a>¶
　之於些小癰瘡與冬月時令儘收内托之功若於冬¶
　月腫瘍用之亦可轉重就輕移深為淺若潰瘍於夏¶
　月用之其桂朴之溫散佐以防風白芷吾恐雖有參¶
　芪難為倚仗比見世人用此者不分癰疽冬夏無經¶
　絡無前後如盲人騎瞎馬夜半臨深池危哉¶
十六味流氣飲　治無名惡腫癰疽等證¶
　　川芎　當歸　芍藥　防風　人參　木香　黄¶
　　茋　官桂　桔梗　白芷　㯽榔　厚朴　烏藥¶
<pb:KR3e0078_WYG_101-34b>¶
　　甘草　紫蘇　枳殻¶
　右㕮咀水煎服　按此表裏氣血藥也復以疎風助¶
　陽之劑世俗多用之故收入非脈之洪緩沈遲緊細¶
　者不宜用此毎見外科諸家載此往往不分經絡脈¶
　證不具時宜但云化毒消腫有云不退者加以補氣¶
　血之藥葢又使人不能無疑也用者當觸類而長之¶
　　凡治瘡瘍不審元氣虛實病在表裏便服敗毒流¶
　氣等藥必有失悮葢敗毒散發表藥也果有表症止¶
<pb:KR3e0078_WYG_101-35a>¶
　宜一二服多則元氣損毒愈盛雖有人參亦莫能補¶
　流氣飲耗血藥也果氣結胸滿只宜二三服多則血¶
　反致敗雖有芎歸亦難倚仗丹溪曰此不係膏粱丹¶
　毒之變因虛勞氣鬱所致也¶
千金托裏散　治一切瘡腫發背疔瘡¶
　　黄茋(一兩/半)厚朴　防風　桔梗(各二/兩)連翹(二兩/二錢)木¶
　　香　没藥(各三/錢)乳香(二/錢)當歸(半/兩)川芎　白芷　芍¶
　　藥　官桂　人參　甘草(各一/錢)¶
<pb:KR3e0078_WYG_101-35b>¶
　右為細末毎服三錢酒一大盞煎二三滚和前藥服¶
辛熱解表脈無力而遲者陰證者大寒之時者宜之¶
托毒散(鬼/遺)　治癰疽初起高腫發痛不定喘息氣粗¶
　　附子(一枚炮/去皮尖)當歸　麻黄　甘草　官桂　川芎¶
　　羌活　石韋　龍膽草¶
　右九味等分為末毎服二錢水一大盞薑三片鹽少¶
　許同煎¶
丹溪治一男子年五十餘形實色黑背生紅腫近胛骨¶
<pb:KR3e0078_WYG_101-36a>¶
下痛甚脈數而洪緊食亦嘔正冬月與麻黄桂枝湯加¶
酒黄檗生附子括蔞子甘草節羌活青皮人參黄茋半¶
夏生薑六貼而消此非内托之意歟¶
攻裏¶
内疎黄連湯(方見/前)¶
聖濟射干湯　治癰疽發背諸瘡腫痛脈洪實數者¶
　　射干　犀角　升麻　𤣥參　黄芩　麥門冬¶
　　大黄(各一/兩)山梔(半/兩)¶
<pb:KR3e0078_WYG_101-36b>¶
　右㕮咀毎服五錢加竹葉芒硝一錢以利為度　按¶
　此足陽明手太陰經藥也¶
托裏散　治一切惡瘡發背疔疽便毒始發脈洪弦實¶
　數腫甚欲作膿者三服消盡¶
　　大黄　牡蠣　𤓰蔞根　皂角針　朴硝　連翹¶
　　(各三/錢)當歸　金銀花(各一/錢)赤芍藥　黄芩(各二/錢)¶
　為粗末毎半兩水酒各半煎服　按此足厥陰太陰¶
　陽明經藥也¶
<pb:KR3e0078_WYG_101-37a>¶
破棺丹　治諸熱腫一切風熱瘡症發熱多汗大渴便¶
　祕譫語結陽之證¶
　　大黄(二兩半半/生半熟)芒硝　甘草(各二/兩)¶
　右為末煉蜜丸如彈子大毎服半丸病重一丸至二¶
　丸食後童便入酒半盞化服或白湯合酒化服　按¶
　此仲景正陽陽明經藥也¶
㵼心湯　治瘡毒癰腫發躁煩渴脈實洪數者¶
　　大黄(四/兩)黄連　山梔　漏蘆　澤蘭　連翹　黄¶
<pb:KR3e0078_WYG_101-37b>¶
　　芩　蘇木(各二/兩)犀角(一/兩)¶
　右㕮咀每服三五錢水煎服　按此手少陰太陰少¶
　陽藥也出足陽明例¶
清涼飲　治瘡瘍煩躁飲冷焮痛脈實大便祕結小便¶
　赤澁¶
　　大黄(炒/)赤芍藥　當歸　甘草¶
　右水煎服¶
精要漏蘆湯¶
<pb:KR3e0078_WYG_101-38a>¶
　　生黄茋　連翹　沈香　漏蘆(各一/兩)粉草(半/兩)大黄¶
　　(一/兩)¶
　右為細末毎服二錢薑棗湯調下¶
内消升麻湯　治血氣壯實若患癰疽大小便不通¶
　　升麻　大黄(各二/兩)黄芩(一兩/半)枳實(麩/炒)當歸　芍藥¶
　　甘草(炙各/一兩)¶
　右㕮咀水煎食前服¶
孫真人單煮大黄湯(脈實沈而數膏粱食肉之/輩大腑祕者詳審用之)¶
<pb:KR3e0078_WYG_101-38b>¶
　　錦文大黄(酒洗/去皮)¶
　右一味剉如麻豆大水煮服¶
宣毒散　治一切毒瘡其功不可盡述¶
　　大黄(煨/)白芷(各五/錢)¶
　作一劑水二鍾煎一鍾食前服¶
　薛按此方乃宣通攻毒之劑若脈沈實便秘者乃毒¶
　在臟也宜服之以絶病源其功甚大或臟腑調和而¶
　脈不實恐不可用醫林集要方大黄一斤白芷六兩¶
<pb:KR3e0078_WYG_101-39a>¶
　為末毎服三錢熱酒調下更用茶清調搽患處命名¶
　萬金散葢因其功而珍之也當以水迭為丸令可服¶
　吴江申命憲兄背患疽木悶堅硬脈沈實乃毒在内¶
　用一服大小便下汚物再服而消恐患者忽此二藥¶
　故以所嘗治驗者告之¶
治背瘡荆芥穗木鼈子肉大黄歸頭甘草節除荆芥穗¶
為君外餘各等分酒水各一盌煎至七分空心向東飲¶
即下積與粥便止若結成者用川棟子七枚燒灰酒下¶
<pb:KR3e0078_WYG_101-39b>¶
次與十四枚又次與二十一枚三貼後雖結亦小矣(陶/氏)¶
内托散　治諸腫毒惡瘡一服立愈¶
　　大黄　牡蠣(各半/兩)𤓰蔞(二/枚)甘草(三/錢)¶
　右剉毎服三錢水一大椀煎七分去滓溫服¶
祕傳背瘡方¶
　　大黄(五/錢)甘草節(一/錢)木鼈仁(五/枚)¶
　右先將甘草木鼈剉碎同酒水各半小椀砂銚内文¶
　武火熬數沸後下大黄煎至七分去滓盛磁器内以¶
<pb:KR3e0078_WYG_101-40a>¶
　青布覆之明星下露一宿五更溫服打下膿血是驗¶
　却用生料四君子湯煎服¶
漏蘆湯(見四卷股部/附骨疽條)¶
車螯散　治癰疽初發腫痛或少年熱盛發背等急宜¶
　宣毒利下熱退為度大人小兒四季皆可服之¶
　　紫背車螯(一雙鹽泥固濟火煅/通紅地上出火毒用)輕粉　甘草(各二/錢)¶
　　大黄(五/錢)黄芩　漏蘆(去/須)𤓰根(各半/兩)¶
　右為末毎服二錢薄荷湯下速利酒亦可¶
<pb:KR3e0078_WYG_101-40b>¶
内消丸(寶/鑑)　治瘡腫初生及瘰癧結核熱毒鬱滯服之¶
　内消¶
　　薄荷葉　皂角(不蛀者水煮至軟/二味各半斤煎膏)牽牛(半斤取/頭末)青¶
　　皮　陳皮(各一/兩)沈香(半/兩)廣茂(炮/)京三稜(炮各/三錢)¶
　右為末入牽牛頭末用煎膏和丸如菉豆大毎服三¶
　十丸煎連翹湯送下食後¶
神仙解毒萬病丸(又名追毒丸/一名玉樞丹)　治一切毒及菰子鼠¶
　莽菌蕈金石或喫疫死牛馬河豚等毒或時行瘟疫¶
<pb:KR3e0078_WYG_101-41a>¶
　山嵐瘴瘧急喉閉纒喉風脾病黄腫赤眼及衝冐寒¶
　暑熱毒上攻或自縊或溺水或打撲傷損癰疽發背¶
　瘡腫湯火或蛇蟲犬鼠所傷或中邪狂走鬼胎鬼氣¶
　並宜服之居家出入不可無此藥真濟世衞身之寶¶
　毒藥如嶺南兩廣最多若從宦於此纔覺意思不快¶
　服之即安彼澗有草曰胡蔓草又名斷腸草陰置水¶
　中飲之即死又有取毒蛇殺之以草覆上以水洒之¶
　數日菌生其上取為末酒調以毒人始亦無患再飲¶
<pb:KR3e0078_WYG_101-41b>¶
　酒即發立死其或淫婦多與北人配合北人回密與¶
　藥置食中乃戒之曰子某年來若從其言婦乃以藥¶
　解之過期則必死矣名曰定年藥凡北人至彼方亦¶
　宜知之若覺中毒四大不調即便服此況彼下藥時¶
　必於鷄豚等肉投之後再食前物必發其毒急服此¶
　一錠或吐或利隨手便差昔有一女子久患勞瘵為¶
　屍蟲所噬磨一錠服之一時吐下小蟲千餘條後只¶
　服蘇合香丸半月遂如常如牛馬六畜中毒亦以此¶
<pb:KR3e0078_WYG_101-42a>¶
　藥救之無不効者¶
　　文蛤(三兩淡紅黄色者搥/碎洗浄一名五倍子)山茨菰(二/兩)續隨子(去殻/研細)¶
　　(以紙包壓去/油再研一兩)紅芽大㦸(洗浄一/兩五錢)麝香(三錢/研)¶
　右各另為細末和勻以糯米粥和合於木臼中杵千¶
　餘下每料分作四十錠於端午重陽七夕合如欲急¶
　用辰日亦得勿令婦人孝服不具足人及鷄犬之類¶
　見之合宜珍重否則無効　如癰疽發背未破用冷¶
　水磨塗痛處并服良久覺痒立消　陰陽二毒傷寒¶
<pb:KR3e0078_WYG_101-42b>¶
　心悶語狂胸膈壅滯邪毒未發及瘟疫山嵐瘴氣纒¶
　喉風冷水入薄荷一葉同研下　急中顛邪喝呌亂¶
　走鬼胎鬼氣並用暖無灰酒下　自縊或落水死心¶
　頭暖者及驚死鬼迷死未隔宿者並冷水磨灌下¶
　蛇犬蜈蚣傷並用冷水磨塗傷處如腹脹或迷悶者¶
　更宜服之諸般瘧疾不問新久臨發時煎桃柳枝湯¶
　下　小兒急慢驚風五疳八痢蜜水薄荷一葉同磨¶
　下　牙關緊急磨一錠外塗内服量大小用之牙痛¶
<pb:KR3e0078_WYG_101-43a>¶
　酒磨塗及含少許吞下　湯火傷東流水磨塗傷處¶
　　打撲傷損炒松節酒下　年深日久頭痛太陽疼¶
　用酒入薄荷磨紙花貼太陽穴上并服之　諸般癎¶
　疾口眼歪斜眼目掣貶夜多唾涎言語謇澁卒中風¶
　口噤牙關緊急筋脈攣縮骨節風腫手脚疼痛行步¶
　艱難一應風氣疼痛並用酒磨下有孕婦人不可服¶
　　薛治一婦人腹内結塊久而不消又一婦人月經¶
　過期不至腹内作痛服破血行氣之劑不効服此並¶
<pb:KR3e0078_WYG_101-43b>¶
　痊　一婦人苦頭風作暈數年亦服之吐痰碗許遂¶
　不再發　一男子喉閉水漿難下　一男子纒喉風¶
　痰涎壅盛　一婦人中風牙關緊急痰涎涌出隨服¶
　並愈　一男子便毒堅硬　一男子患痔未成膿苦¶
　痛大便俱難各進一錠後去二次痛即止不日而消¶
　　一男子患發背瘡頭如粟重如負石内服外塗後¶
　去三四次毎去肛門如炙即日而瘳　三男子剝自¶
　死牛即日遍身患紫泡不計其數已而俱憒各灌一¶
<pb:KR3e0078_WYG_101-44a>¶
　錠吐㵼而甦一藥不下者遂死　一小兒昏憒六日¶
　不省　一小兒驚風發慉諸藥不効穵口灌之並蘇¶
　　一男子中風牙關緊急口出涎水亦灌之尋愈¶
　一女子為邪所交腹作痞服之隨下惡物其邪仍至¶
　又服半錠毎夜更炙二三錠使烟氣盈屋遂不再至¶
　　一家患傳屍勞兄弟五人已死者三人有方士令¶
　服此藥遂各進一錠一下惡物如膿狀一下死蟲如¶
　蛾形俱獲生其人遂以此藥廣濟屍證無不驗者余¶
<pb:KR3e0078_WYG_101-44b>¶
　常用治一切雜病及瘡疽等毒未成膿者甚效其已¶
　成膿者亦能殺大勢考其藥品雖不言補今羸瘦之¶
　人服之並効誠神劑也然以價計之用銀三錢藥有¶
　七十錠可救七十人有力之家當合之以濟人近人¶
　製此往往加以硃砂雄黄考之諸方並無此味余故¶
　不用恐亂其真也識者當自知之¶
郭氏瑞効丸　治腸癰胃癰内積兼男子婦人積聚證¶
　　當歸　京三稜　㯽榔　木鼈子　穿山甲(炒各/一兩)¶
<pb:KR3e0078_WYG_101-45a>¶
　　牡蠣(為末炒山/甲都用)連翹　枳殻(炒各一/兩半)磠砂(焙/)琥珀¶
　　(各一/兩)巴豆(二十一/粒去油)麝香(少/許)¶
　右為末酒糊為丸桐子大毎服十丸至二三十丸溫¶
　酒下臨卧再服如利動臟腑減丸數大小便有膿血¶
　出者却用别藥調治之¶
萬靈奪命丹(郭氏又名延/壽濟世膏)　治一切瘡腫疔疽初起脈¶
　沈實及服汗藥後毒氣在裏不盡者宜此下之¶
　　朱砂　鹽花(各二/錢半)雄黄　明礬(生/用)楓香(各二/錢)赤石¶
<pb:KR3e0078_WYG_101-45b>¶
　　脂　黄丹　琥珀　輕粉(各一/錢半)麝香　片腦(各一/錢)¶
　　巴豆(去殻水/煮十沸)萆蔴子(另研各四/十九个)¶
　右為末用巴豆萆蔴子膏和藥為丸如和不就加煉¶
　蜜就成膏收磁器内如用時旋丸芡實大毎服一丸¶
　井花水下或湯亦得忌熱物半日大人小兒以意加¶
　減與服¶
一粒金丹　治一切惡瘡癰腫無名腫毒¶
　　沈香　木香　乳香(各五/分)巴豆霜(一錢/五分)¶
<pb:KR3e0078_WYG_101-46a>¶
　各為細末照稱分數和勻用黑肥棗二箇半去皮¶
　搗爛為丸如芡實大毎服一丸量人虛實先呷水一¶
　口行一次胃氣壯實者只可呷水三四口不可太過¶
　後用水一口送藥下行盡數次以米飲補之¶
威靈仙飲¶
　　生威靈仙(不拘多/少為末)¶
　毎服一錢空心溫酒調服逐日微利為度　戴復菴¶
　治癰疽癤毒並威靈仙飲微利之¶
<pb:KR3e0078_WYG_101-46b>¶
發表攻裏五香連翹湯　治諸瘡腫初覺一二日便厥¶
　逆咽喉塞發寒熱¶
　　沈香　木香　麝香　丁香(各一/兩)乳香(二/兩)連翹¶
　　射干　升麻　獨活　桑寄生　甘草(炙各/五錢)大黄¶
　　(一兩/半)木通(二/兩)¶
　右㕮咀每服五錢水一盞半煎七分溫服取利¶
　按丹溪曰精要第一論云不問癰疽瘡癤虛熱冷熱¶
　先與内托散五香連翹湯沈麝湯等諸方不冷不熱¶
<pb:KR3e0078_WYG_101-47a>¶
　不問老幼少壯陰陽虛實冷熱多服為妙夫癰疽瘡¶
　癤臟腑陰陽有淺深虛實冷熱用藥有補㵼溫涼老¶
　幼少壯其稟受厚薄形志苦樂隨年歳而增損柰何¶
　欲以不冷不熱四五方而通治之又以多服為妙此¶
　不能無疑也學者當審經絡察病機而處治豈可仗¶
　此為通治之法乎¶
千金漏蘆湯　治癰疽丹痃惡肉時行熱毒赤腫¶
　　漏蘆　連翹　黄芩　白斂　枳殻　升麻　粉¶
<pb:KR3e0078_WYG_101-47b>¶
　　草　麻黄　朴硝(各一/兩)大黄(一兩/半)¶
　右除硝外毎服二錢水一盞薑三片薄荷三葉同煎¶
　溫服取利為度¶
防風通聖散　治時毒熱毒便秘熱燥若時毒饑饉之¶
　後胃氣虧損者須當審察非大滿大實不用¶
　　防風　當歸　川芎　芍藥　大黄　芒硝　連¶
　　翹　薄荷　麻黄　桔梗　石膏　黄芩(各一/兩)白¶
　　术　山梔　荆芥(各二錢/五分)甘草(二/兩)滑石(一/兩)¶
<pb:KR3e0078_WYG_101-48a>¶
　右水煎服或為末白湯調下仍量人虛實　按此表¶
　裏氣血之藥也治一切風毒積熱瘡腫脈候弦洪實¶
　數浮緊氣血實盛者不可缺此見近有秘傳外科家¶
　方以是藥加人參赤茯苓黄蒼术金銀花名消腫托¶
　裏散雖以參芪為主復云人參無亦可葢使人不能¶
　無疑而難用也且臨證加減須較表裏之法如表證¶
　多者當從此方以辛甘為主散之也裏證多者方可¶
　從變故此分辛溫辛平辛涼之異¶
<pb:KR3e0078_WYG_101-48b>¶
升麻和氣飲　治瘡腫癤疥痒痛(此與前條方大黄有/多少之異故兩列之)¶
　　升麻　桔梗　蒼术　乾葛　甘草　大黄(煨各/一錢)¶
　　陳皮(二/錢)當歸　半夏　茯苓　白芷　乾薑　枳¶
　　殻(各五/分)芍藥(一錢/半)¶
　右作一服水二鍾煎至一鍾食逺¶
半表半裏中和湯　治瘡屬半陰半陽似潰非潰似腫¶
　非腫此因元氣虛弱失於神托所致¶
　　人參　陳皮(各二/錢)黄茋　白术　當歸　白芷(各/一)¶
<pb:KR3e0078_WYG_101-49a>¶
　　(錢/半)茯苓　川芎　皂角刺(炒/)乳香　没藥　金銀¶
　　花　甘草節(各一/錢)¶
　右水酒各半煎服¶
　¶
　¶
　¶
　¶
　¶
<pb:KR3e0078_WYG_101-49b>¶
　¶
　¶
　¶
　¶
　¶
　¶
　¶
　證治凖繩卷一百一¶
