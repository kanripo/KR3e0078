# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:38.854669
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷十五
<pb:KR3e0078_WYG_015-1a>¶
欽定四庫全書¶
　證治準繩卷十五¶
　　　　　　　　　　　　明　王肯堂　撰¶
　準繩¶
　　七竅門¶
　　　目¶
經云瞳子黒眼法於隂白眼赤脈法於陽故隂陽合轉¶
而精明此則眼具隂陽也　又曰五藏六府之精氣皆¶
<pb:KR3e0078_WYG_015-1b>¶
上注於目而為之精精之窠為眼骨之精為瞳子筋之¶
精為黒眼血之精為絡其窠氣之精為白眼肌肉之精¶
為約束裹擷筋骨氣血之精而與脈并為系上屬於腦¶
後出於項中此則眼具五藏六府也後世五輪八廓之¶
説葢本諸此　藏府主目有二　一曰肝經云東方青¶
色入通於肝開竅於目藏精於肝又云人卧血歸於肝¶
肝受血而能視又云肝氣通於目肝和則目能辨五色¶
矣　二曰心經云心合脈諸脈者皆屬於目是已至東¶
<pb:KR3e0078_WYG_015-2a>¶
垣又推之而及於脾如下文所云　東垣曰五藏生成¶
篇云諸脈者皆屬於目目得血而能視針經九卷大惑¶
論云心事煩冗飲食失節勞役過度故脾胃虚弱心火¶
太盛則百脈沸騰血脈逆行邪害孔竅天明而日月不¶
明也夫五藏六府之精氣皆禀受於脾土而上貫於目脾¶
者諸隂之首也目者血氣之宗也故脾虚則五藏之精¶
氣皆失所司不能歸明於目矣心者君火也主人之神¶
宜静而安相火代行其令相火者包絡也主百脈皆榮¶
<pb:KR3e0078_WYG_015-2b>¶
於目既勞役運動勢乃妄行及因邪氣所并而損其血¶
脈故諸病生焉凡醫者不理脾胃及養血安神治標不¶
治本不明正理也　陽主散陽虚則眼楞急而為倒睫¶
拳毛　隂主斂隂虚不斂則瞳子散大而為目昏眼花¶
　靈樞顛狂篇云目眥外決於面者為鋭眥在内近鼻¶
者為内眥上為外眥下為内眥　論疾診尺篇云診脈痛¶
赤脈從上下者太陽病從下上者陽明病從外走内者¶
少陽病太陽病宜温之散之陽明病宜下之寒之少陽¶
<pb:KR3e0078_WYG_015-3a>¶
病宜和之　保命集云眼之為病在府則為表當除風¶
散熱在藏則為裏當養血安神暴發者為表而易療久¶
病者為裏而難治除風散熱者㵼青丸主之養血安神¶
者定志丸主之婦人熟地黄丸主之或有肥體氣盛風¶
熱上行目昏澀槐子散主之此由胸中濁氣上行也重¶
則為痰厥亦能損目常使胸中氣清自無此病也又有¶
因目疾服涼藥多則損氣者久之眼漸昏弱乍明乍暗¶
不能視物此則失血之驗也熟乾地黄丸宣風散定志¶
<pb:KR3e0078_WYG_015-3b>¶
丸相須養之或有視物不明見黒花者此之謂腎氣弱¶
也當補腎水駐景丸是也或有暴失明者謂眼居諸陽¶
交之會也而隂反閉之此風邪内滿當有不測之病也¶
　子和曰聖人雖言目得血而能視然血亦有太過不¶
及也太過則目壅塞而發痛不及則目耗竭而失明故¶
年少之人多太過年老之人多不及但年少之人則無¶
不及年老之人其間猶有太過者不可不察也夫目之¶
内眥太陽經之所起血多氣少目之鋭眥少陽經也血¶
<pb:KR3e0078_WYG_015-4a>¶
少氣多目之上綱太陽經也亦血多氣少目之下綱陽¶
明經也血氣俱多然陽明經起於目兩旁交頞之中與¶
太陽少陽俱㑹於目惟足厥隂經於目系而已故血太¶
過者太陽陽明之實也血不及者厥隂之虚也故出血¶
者宜太陽陽明葢此二經血多故也少陽一經不宜出血¶
血少故也刺太陽陽明出血則目愈明刺少陽出血則¶
目愈昏要知無使太過不及以養血脈而已凡血之為¶
物太過則濫太少則枯人熱則血行疾而多寒則血行¶
<pb:KR3e0078_WYG_015-4b>¶
遲而少此常理也目者肝之外候也肝主目在五行屬¶
木雖木之為物太茂則蔽密太衰則枯瘁矣夫目之五¶
輪乃五藏六府之精華宗脈之所聚其白人屬肺金肉¶
輪屬脾土赤脈屬心火黒水神光屬腎水兼屬肝木此¶
世俗皆知之矣及有目疾則不知病之理豈知目不因¶
火則不病何以言之白輪變赤火乘肺也肉輪赤腫火¶
乘脾也黒水神光被翳火乘肝與腎也赤脈貫目火自¶
甚也能治火者一句可了故内經曰熱勝則腫凡目暴¶
<pb:KR3e0078_WYG_015-5a>¶
赤腫起差明癮澀淚出不止暴寒目瞞皆太熱之所為¶
也治火之法在藥則鹹寒吐之下之在針則神廷上星¶
頂㑹前𩕄百㑹血之翳者可使立退痛者可使立己昧¶
者可使立明腫者可使立消惟小兒不可刺𩕄㑹為肉¶
分淺薄恐傷其骨然小兒水在上火在下故目明老人¶
火在上水不足故目昏内經曰血實者宜決之又經曰¶
虚者補之實者㵼之如雀目不能夜視及内障暴怒大¶
憂之所致也皆肝主目血少禁出血止宜補肝養腎至¶
<pb:KR3e0078_WYG_015-5b>¶
於暴赤腫痛皆宜以䤵針刺前五穴出血而已次調鹽¶
油以塗髮根甚者雖至於再雖至於三可也量其病勢¶
以平為期　按此謂目疾出血最急於初起熱痛暴發¶
或久病鬱甚非三稜針宣泄不可然年髙之人及久病¶
虚損并氣鬱者宜從毫針補㵼之則可故知子和亦大¶
畧言耳於少陽一經不宜出血無使太過不及以養血¶
脈而已斯意可見　五輪金之精騰結而為氣輪木之¶
精騰結而為風輪火之精騰結而為血輪土之精騰結¶
<pb:KR3e0078_WYG_015-6a>¶
而為肉輪水之精騰結而為水輪氣輪者目之白晴是¶
也内應於肺西方庚辛申酉之金肺主氣故曰氣輪金¶
為五行之至堅故白珠獨堅於四輪肺為華葢部位至¶
髙主氣之升降少有怫鬱諸病生焉血隨氣行氣若怫¶
鬱則火勝而血滯火勝而血滯則病變不測火尅金金¶
在木外故氣輪先赤金尅木而後病及風輪也金白尚¶
白故白澤者順也風輪者白内青睛是也内應於肝東¶
方甲乙寅夘厥隂風木故曰風輪目竅肝肝在時為春¶
<pb:KR3e0078_WYG_015-6b>¶
春生萬物色滿宇宙惟目能鑒故屬竅於肝也此輪清¶
脆内包膏汁有涵養瞳神之功其色青故青瑩者順也¶
世人多黄濁者乃濕熱之害唯小兒之色最正至長食¶
味則泄其氣而色亦易矣血輪者目兩角大小眥是也¶
内應於心南方丙丁己午火心主血故曰血輪夫火在¶
目為神光火衰則有昏瞑之患火炎則有焚燥之殃雖¶
有兩心而無正輪心君主也通於大眥故大眥赤者實¶
火也心包絡為小心小心相火也代君行令通於小眥¶
<pb:KR3e0078_WYG_015-7a>¶
故小眥赤者虚火也若君主拱黙則相火自然清寧矣¶
火色赤唯紅活為順也肉輪者兩睥是也中央戊巳辰¶
戌丑未之土脾主肉故曰肉輪脾有兩葉運動磨化水¶
穀外亦兩睥動静相應開則萬用如陽動之發生閉則¶
萬寂如隂静之收歛土藏萬物而主静故睥合則萬有¶
寂然而思睡此藏納歸静之應也土為五行之主故四¶
輪亦為睥所包涵其色黄得血而潤故黄澤為順也華¶
元化云目形類丸瞳神居中而前如日月之麗東南而¶
<pb:KR3e0078_WYG_015-7b>¶
晦西北也内有大絡六謂心肺脾肝腎命門各主其一¶
中絡八謂膽胃大小腸三焦膀胱各主其一外有旁支¶
細絡莫知其數皆懸貫於腦下連藏府通暢血氣往來¶
以滋於目故凡病發則有形色絲絡顯見而可驗内之¶
何藏府受病也外有二竅以通其氣内有諸液出而為¶
淚有神膏神水神光真氣真血真精此皆滋目之源液¶
也神膏者目内包涵膏液如破則黒稠水出是也此膏¶
由膽中滲潤精汁積而成者能涵養瞳神衰則有損神¶
<pb:KR3e0078_WYG_015-8a>¶
水者由三焦而發源先天真一之氣所化在目之内雖¶
不可見然使觸物損破則見黒膏之外有似稠痰者是¶
也在目之外則目上潤澤之水是也水衰則有火勝燥¶
暴之患水竭則有目輪大小之疾耗澀則有昏眇之危¶
虧者多盈者少是以世無全精之目神光者謂目自見¶
之精華也夫神光發於心原於膽火之用事神之在人¶
也大矣在足能行在手能握在舌能言在鼻能嗅在耳¶
能聽在目能視神舍心故發於心焉真血者即肝中升¶
<pb:KR3e0078_WYG_015-8b>¶
運滋目經絡之血也此血非比肌肉間易行之血因其¶
脈絡深髙難得故謂之真也真氣者葢目之經絡中徃¶
來生用之氣乃先天真一發生之元陽也大宜和暢少¶
有鬱滯諸病生焉真精者乃先後天元氣所化精汁起¶
於腎施於膽而後及瞳神也凡此數者一有所損目則¶
病矣大㮣目圓而長外有堅殼數重中有清脆内包黒¶
稠神膏一函膏外則白稠神水水以滋膏水外則皆血¶
血以滋水膏中一㸃黒瑩是腎膽所聚之精華唯此一¶
<pb:KR3e0078_WYG_015-9a>¶
㸃燭照鑒視空闊無窮者是曰水輪内應於腎北方壬¶
癸亥子水也　妙在三膽汁腎氣心神也五輪之中四¶
輪不鑒唯瞳神乃照物者風輪則有包衞涵養之功風¶
輪有損瞳神不久留矣或曰瞳神水也氣也血也膏也¶
曰非也非血非氣非水非膏乃先天之氣所生後天之¶
氣所成隂陽之妙藴水火之精華血養水水養膏膏䕶¶
瞳神氣為運用神則維持喻以日月理實同之而午前¶
則小午後則大亦隨天地隂陽之運用也大抵目竅於¶
<pb:KR3e0078_WYG_015-9b>¶
肝主於腎用於心運於肺藏於脾有大有小有圓有長¶
亦由稟受之異男子右目不如左目精華女子左目不¶
如右目光明此各得其隂陽氣分之主也然聰愚佞直¶
柔弱壽夭亦能驗目而知之神哉豈非人身之至寳乎¶
　八廓應乎八卦脈絡經緯於腦貫通藏府逹血氣往¶
來以滋於目廓猶城郭然各有門路往來而匡廓衛禦¶
之意也乾居西北絡通大腸之府藏屬肺肺與大腸相¶
為隂陽上運清純下輸糟粕為傳送之官故曰傳道廓¶
<pb:KR3e0078_WYG_015-10a>¶
坎正北方絡通膀胱之府藏屬於腎腎與膀胱相為隂¶
陽主水之化源以輸津液故曰津液廓艮位東北絡通¶
上焦之府藏配命門命門與上焦相為隂陽會合諸隂¶
分輸百脈故曰㑹隂廓震正東方絡通膽府藏屬於肝¶
肝膽相為隂陽皆主清浄不受濁穢故曰清浄廓巽位¶
東南絡通中焦之府藏配肝絡肝與中焦相為隂陽肝¶
絡通血以滋養中焦分氣以化生故曰養化廓離正南¶
方絡通小腸之府藏屬於心心與小腸相為藏府為諸¶
<pb:KR3e0078_WYG_015-10b>¶
陽受盛之胞故曰胞腸廓坤位西南絡通胃之府藏屬¶
於脾脾胃相為藏府主納水穀以養生故曰水穀廓兑¶
正西方絡通下焦之府藏配腎絡腎與下焦相為藏府¶
闗主隂精化生之源故曰關泉廓藏府相配内經已有¶
定法而三焦分配肝腎者此目之精法也葢目專竅於¶
肝而主於腎故有二絡之分配焉左目屬陽陽道順行¶
故廓之經位法象亦以順行右目屬隂隂道逆行故廓¶
之經位法象亦以逆行察乎二目兩眥之分則昭然可¶
<pb:KR3e0078_WYG_015-11a>¶
見隂陽順逆之道矣　開導説夫目之有血為養目之¶
源充和則發生長養之功全而目不病虧滯則病生矣¶
猶物之有水為生物之澤時中則灌溉滋生之得宜而¶
物秀旱澇則物壊矣皆一氣使之然也是故天之六氣¶
不和則隂陽偏勝旱澇承之水之盈虧不一物之秀槁¶
不齊雨暘失時而為物害也譬之山崩水湧滂沛妄行不¶
循河道而流任其所之不得已而疏塞決隄以泄其溢¶
使無淪溺昏墊之患人之六氣不和水火乖違滛亢承¶
<pb:KR3e0078_WYG_015-11b>¶
之血之旺衰不一氣之升降不齊榮衛失調而為人害¶
也葢由隂虚火盛炎熾錯亂不遵經絡而來鬱滯不能¶
通暢不得已而開澀導瘀以㵼其餘使無脹潰損珠之¶
患與戰理同其所有六謂迎香内睥上星耳際左右太¶
陽穴也内脾正隊之衝鋒也其功雖遲漸收而平順兩¶
太陽擊其左右翼也其功次之上星穴絶其餉道也内迎¶
香抵賊之巢穴也成功雖速乘險而征耳際繫其遊騎¶
耳道逺功卑智者不取此實拯危之良術挫敵之要機¶
<pb:KR3e0078_WYG_015-12a>¶
與其閉門捕賊不若閉門逐之為良法也葢病淺而邪¶
不勝正者固内治而邪自退矣倘或六陽炎熾不若開¶
導通之縱使其虚雖有所傷以藥内治之功而補其所¶
虧庶免瘀滯至極而有潰爛枯凸之患惜乎開導之法¶
利害存焉有大功於目而人不知有隱禍於目而人亦¶
不知其摧鋒挫鋭臨大敵而拯禍亂此其功之大也耗¶
液傷膏弱光華而乏滋生此其禍之隱也唯能識證之¶
輕重目之虚實而伐之無過不及之弊庶可為醫之良¶
<pb:KR3e0078_WYG_015-12b>¶
者　㸃服藥說病有内外治各不同内疾已成外證若¶
無㸃之何益外有紅絲赤脈若初發乃微邪退後乃餘¶
賊㸃亦可消服之猶愈内病始盛而不内治只泥外㸃¶
者不唯徒㸃無功且有激發之患内病既成外病已見¶
必須内外夾攻㸃服並行奈之何人有愚拗不同有喜服¶
而畏㸃者有喜㸃而畏服者不知内疾既發非服不除¶
外疾既成非㸃不退濬其流不若塞其源伐其枝不若¶
斷其根揚湯止沸不如釜底抽薪此謂治本也内病既¶
<pb:KR3e0078_WYG_015-13a>¶
發不服而除者吾未之見也物汚須濯鏡垢須磨脂¶
膏之釜不經洗滌烏能清浄此謂治標也若外障既成¶
不㸃而去者吾亦未之見也若内障不服而㸃者徒激¶
其火動其氣血反損無益服而㸃者亦然外障服而不¶
㸃病初發浮嫩不定者亦退既已結成者服雖不發不¶
長所結不除當内外夾攻方盡其妙　鈎割針烙説鈎¶
者鈎起之謂割割去也針非砭針之針乃針撥瞳神之¶
針烙即熨烙之烙此四者猶斬刈之刑剪戮兇頑之法¶
<pb:KR3e0078_WYG_015-13b>¶
也要在審鞫明而詳奪定然後加刑先滅巨魁次從惡¶
則情真罪當而良善無侵濫之憂强暴無猖獗之患在¶
治法乃開泄鬱滯滌除瘀積之術也要在證候明而部¶
分當始可施治先伐標病後去本病則氣和血寧而精¶
膏無傷耗之患輪廓無悞損之失如鈎先須識定何處¶
皮肉筋脈浮淺而手力亦隨病輕重行之如針先須識¶
定内障證候可針嵗月已足氣血寧定者方與之庶無¶
差謬針後當照證内治其水或補或㵼各隨其證之所¶
<pb:KR3e0078_WYG_015-14a>¶
宜若只治其標不治其本則氣不定不久復為害矣割¶
如在氣血肉三輪者可割而大眥一塊紅肉乃血之英¶
心之華也若誤割之則目盲因神在而傷者死有割傷¶
因而惹風及元虚之人犯燥濕盛者潰爛為漏為目枯¶
凡障若掩及風輪之重厚者雖可割亦宜輕輕從旁淺¶
淺披起及諸病如攀晴努肉鷄冠蜆肉魚子石榴赤脈¶
虬筋内睥粘輪等證可割餘病及在風輪之淺者誤割¶
之則珠破而目損烙能治殘風潰眩瘡爛濕熱久不愈¶
<pb:KR3e0078_WYG_015-14b>¶
者輕則不須烙而治自愈若紅障血分之病割去者必¶
須用烙定否則不久復生在氣分之白者不須用烙凡¶
針烙皆不可犯及烏珠不惟珠破亦且甚痛雖有惡障¶
厚者鈎割亦宜輕輕淺淺披去外邊其内邊障底只㸃¶
藥緩伐久自濳消若&KR2127;割風毒流毒瘀血等證當以活¶
法審視不可拘於一定針瞳神反背又與内障之針不¶
同在心融手考輕重得宜須口傳親見非筆下之可形容¶
大抵鈎割針烙之治功效最速唯有撥亂反正乃乘險¶
<pb:KR3e0078_WYG_015-15a>¶
救危要在心小而膽大證的而部當必兼内治方盡其¶
術　目痛有二一謂目眥白眼痛一謂目珠黒眼痛葢¶
目眥白眼疼屬陽故晝則疼甚㸃苦寒藥則效經所謂¶
白眼赤脈法於陽故也目珠黒眼疼屬隂故夜則疼甚¶
㸃苦寒則反劇經所謂瞳子黒眼法於隂故也　婁全¶
善云夏枯草治目珠疼至夜則疼甚者神效或用苦寒¶
藥㸃眼上反疼甚者亦神效葢目珠者連目本目本又¶
名目系屬厥隂之經也夜甚及用苦寒㸃之反甚者夜¶
<pb:KR3e0078_WYG_015-15b>¶
與寒亦隂故也丹溪云夏枯草有補養厥隂血脈之功¶
其草三四月開花遇夏至隂生則枯葢稟純陽之氣也¶
故治厥隂目疼如神者以陽治隂也予周師目珠疼及¶
連眉稜骨痛及頭半邊腫痛遇夜則作用黄連膏子㸃¶
上則反大疼諸藥不效灸厥隂少陽則疼隨止半月又¶
作又灸又止者月餘遂以夏枯草二兩香附二兩甘草¶
四錢同為細末每服一錢五分用茶清調服下咽則疼¶
減大半至四五日良愈又一男子年六十嵗亦目珠連¶
<pb:KR3e0078_WYG_015-16a>¶
眉稜骨痛夜甚用苦寒劑㸃亦甚與前證皆同但有白¶
翳二㸃在黒目及外眥與翳藥皆不效亦以此藥間東¶
垣選奇湯又加四物黄連煎服并灸厥隂少陽而安¶
倪仲賢論七情五賊勞役飢飽之病云隂陽應象大論¶
曰天有四時以生長收藏以生寒暑燥濕風寒暑燥濕¶
風之發耶發而皆宜時則萬物俱生寒暑燥濕風之發¶
耶發而皆不宜時則萬物俱死故曰生於四時死於四¶
時又曰人之五藏化為五氣以生喜怒憂悲恐喜怒憂¶
<pb:KR3e0078_WYG_015-16b>¶
悲恐之發耶發而皆中節則九竅俱生喜怒憂悲恐之¶
發耶發而皆不中節則九竅俱死故曰生於五藏死於¶
五藏目竅之一也光明視見納山川之大及毫芒之細¶
悉雲霄之髙盡泉沙之深至於鑒無窮為有窮而有窮¶
又不能為窮反而聚之則乍張乍斂乍動乍静為一泓¶
一㸃之微者豈力為强致而能此乎是皆生生自然之¶
道也或因七情内傷五賊外攘飢飽不節勞役異常足¶
陽明胃之脈足太隂脾之脈為戊巳二土生生之源也¶
<pb:KR3e0078_WYG_015-17a>¶
七情五賊總傷二脈飢飽傷胃勞役傷脾戊巳既病則¶
生生自然之體不能為生生自然之用故致其病曰七¶
情五賊勞役飢飽之病其病紅赤睛珠痛痛如刺刺應¶
太陽眼睫無力常欲埀閉不敢久視久視則酸疼生翳¶
皆成陷下所陷者或圓或方或長或短或如㸃或如縷¶
或如錐或如鑿有印此者柴胡復生湯主之黄連羊肝¶
丸主之睛痛甚者當歸養榮湯主之助陽活血湯主之¶
加減地黄丸主之決明益隂丸主之加當歸黄連羊肝¶
<pb:KR3e0078_WYG_015-17b>¶
丸主之龍腦黄連膏主之已上數方皆羣隊升發陽氣¶
之藥其中有用黄連黄芩之類者去五賊也搐鼻碧雲¶
散亦可間用最忌大黄芒硝牽牛石膏梔子之劑犯所¶
忌則病愈劇　又論亡血過多之病曰六節藏象論曰¶
肝受血而能視宣明五氣篇曰久視傷血氣厥論曰膽¶
移熱於腦則辛頞鼻淵傳為衂衊瞑目繆刺論曰冬刺¶
經脈血氣皆脱令人目不明由此推之目為血所養明¶
矣手少隂心生血血生於目足厥隂肝開竅於目肝亦¶
<pb:KR3e0078_WYG_015-18a>¶
主血故血亡目病男子衂血便血婦人産後崩漏亡之¶
過多者皆能病焉其證睛珠痛珠痛不能視羞明癮澀¶
眼睫無力眉骨太陽因為酸疼芎歸補血湯主之當歸¶
養榮湯主之除風益損湯主之滋隂地黄丸主之諸有¶
熱者加黄芩婦人產漏者加阿膠脾胃不佳惡心不進食¶
者加生薑復其血使得其所養則愈然要忌鹹物宣明¶
五氣篇曰鹹走血血病無多食鹹是也　白眼痛多有¶
赤脈視其從上而下者太陽病也羌活為使從下而上¶
<pb:KR3e0078_WYG_015-18b>¶
者陽明病也升麻為使從外走内者少陽病也柴胡為¶
使太陽病宜温之散之陽明病宜下之少陽病宜和之¶
又惡寒脈浮為有表宜選奇湯防風飲子等散之脈實¶
有力大腑閉為有裏宜㵼青丸洗肝散等微利之亦有¶
不腫不紅但沙澀昏痛者乃氣分隱伏之火脾肺絡有¶
濕熱秋天多有此患故俗謂之稻芒赤亦曰白赤眼也¶
通用桑白皮散𤣥參丸㵼肺湯大黄丸洗眼青皮湯朱¶
砂煎　天行赤熱證目赤痛或睥腫頭重怕熱羞明涕¶
<pb:KR3e0078_WYG_015-19a>¶
淚交流等證一家之内一里之中往往老幼相傳者是¶
也然有虚實輕重不同亦因人之虚實時氣之輕重何¶
如各隨其所以而分經絡以發病有變為重病者有變¶
為輕病者有不治而愈者不可㮣言此一章専為天時¶
流行熱邪相感染而人或素有目疾及痰火熱病水少¶
元虚者則爾我傳染不一其絲脈雖多赤亂不可以為¶
赤絲亂脈證常時如是之比若感染輕而源清邪不勝¶
正者則七日而自愈葢火數七故七日火氣盡而愈七¶
<pb:KR3e0078_WYG_015-19b>¶
日不愈而有二七者乃再傳也二七不退者必其犯觸¶
及本虚之故防他變證矣　暴風客熱證非天行赤熱¶
爾我感染之比又非寒熱似瘧目痛則病發病發則目¶
痛之比乃素養不清躁急勞苦客感風熱卒然而發也¶
雖有腫脹乃風熱夾攻火在血分之故治亦易退非若¶
腫脹如杯等證久積退遲之比　火脹大頭證目赤痛¶
而頭面浮腫皮肉燥赤也狀若大頭傷寒夏月多有此¶
患有濕熱風熱濕熱多淚而睥爛風熱多脹痛而憎寒¶
<pb:KR3e0078_WYG_015-20a>¶
若失治則血滯於内雖得腫消而目必有變矣　羞明¶
怕熱證謂明熱之處而目痛澀畏避不能開也凡病目¶
者十之六七皆有此患病源在於心肝脾三經總而言¶
之不過一火燥血熱病在陽分是以見明見熱則惡類¶
而澀痛畏避葢已之精光弱而不能敵彼之光是以隂¶
黒之所則清爽怕熱無不足之證羞明有不足之證若¶
目不赤痛而畏明者乃不足之證為血不足膽汁少而¶
絡弱不能運精華以敵陽光之故今人皆稱為怕日羞¶
<pb:KR3e0078_WYG_015-20b>¶
明者俗傳音近之誤葢日熱二音類近習俗呼誤已久¶
不察其理遂失其正只以怕熱羞明論之其理灼然可¶
見夫明字所包已廣何用再申日字若以日字專主陽¶
光言之則怕熱一證無所歸矣　臉硬睛疼證不論有¶
障無障但兩臉堅硬而睛疼頭或痛者尤急乃風熱在¶
肝肝虚血少不能營運於目絡水無所滋火反乘虚而¶
入㑹痰燥濕熱或頭風夾摶故血滯於睥肉睛因火擊¶
而疼輕則内生椒瘡重則為腫脹如杯瘀血灌睛等證¶
<pb:KR3e0078_WYG_015-21a>¶
治當傅退稍耎翻睥開導之吉若堅硬之甚且漸漸腫¶
起而痛及頭腦雖已退而復來其脹日髙雖傅治不退¶
不輭者此頭風欲成毒也(宜服通肝散二术散若/有障膜用春雪膏㸃之)　赤¶
痛如邪證每目痛則頭亦痛寒熱交作如瘧狀凡病發¶
則目痛目痛則病發輕則一年數發重則一月數發葢¶
肝腎俱虚之故熱者内之隂虚火動邪熱也寒者榮衛¶
虚外之腠理不實而覺寒也若作風寒瘧疾或用峻削¶
之治則血愈虚而病愈深矣宜小柴胡合四物湯主之¶
<pb:KR3e0078_WYG_015-21b>¶
不效則活血益氣湯　氣眼證纔怒氣則目疼宜酒調¶
復元通氣散　痛如針刺證目珠痛如針刺病在心經¶
實火有餘之證若痛驀然一二處如針刺目雖不赤亦¶
是心經流火别其痛在何部分以見病將犯其經矣(宜/服)¶
(洗心散次服還睛散及乳香丸補肝散○按此證多有/體勞目勞筞氣不上潮於目而如針刺之痛者宜養其)¶
(榮若降火/則殆矣)　熱結膀胱證目病則小便不通利而頭疼¶
寒熱者方是若小便清利者非也乃熱蒸於膀胱先利¶
清其水後治其目則愈矣葢太陽經脈循目絡上行巔¶
<pb:KR3e0078_WYG_015-22a>¶
頂故頭疼火極則兼水化又血虚者表疎故發寒熱熱¶
甚則水氣閉澀而神水被蒸乏潤安得不竭　大小雷¶
頭風證此證不論偏正但頭痛倏疾而來疼至極而不¶
可忍身熱目痛便秘結者曰大雷頭風若痛從小至大¶
大便先潤後燥小便先清後澀曰小雷頭風大者害速¶
小者稍遲雖有大小之説而治則同一若失緩禍變不¶
測目必損壞輕則&KR2536;凸重則結毒宜早為之救免於禍¶
成而救之不逮世人每慮此患害速故疑於方犯惑於¶
<pb:KR3e0078_WYG_015-22b>¶
鬼祟深泥巫祝而棄醫治遂致禍成悔無及矣　左右¶
偏頭風證左邊頭痛右不痛曰左偏風右邊頭痛左不¶
痛曰右偏風世人往往不以為慮久則左發損左目右¶
發損右目有左損反攻右右損反攻左而二目俱損者¶
若外有赤痛淚熱等病則外證生若内有昏眇眩暈等¶
病則内證生矣凡頭風痛左害左痛右害右此常病易¶
知者若難知者左攻右右攻左痛從内起止於腦則攻¶
害也遲痛從腦起止於内則攻害也速若痛從中間發¶
<pb:KR3e0078_WYG_015-23a>¶
及眉梁内上星中發者兩目俱害亦各因其人之觸犯¶
感受左右偏勝起患不同遲速輕重不等然風之害人¶
尤慘若能保養調䕶亦可免患愚者驕縱不知戒忌而¶
反觸之以致患成而始悔良可痛哉　隂邪風證額板¶
骨眉稜骨痛也發則多於六陽用事之時元虚精弱者¶
則有内證之患若兼火者則有外證之病　陽邪風證¶
腦後枕骨痛也多發於六隂用事之月發則有虚運耳¶
鳴之患久而不治内障成矣　卒腦風證太陽内如槌¶
<pb:KR3e0078_WYG_015-23b>¶
似鑽一團而痛也若痛及目珠珠外有赤脈縱貫及瘀¶
滯者必有外之惡證來矣若珠不赤痛只自覺視如雲¶
遮霧障漸漸昏眇者内證成矣急早治之以免後慮¶
巔頂風證天靈葢骨内痛極如槌如鑽也陽分痛尤甚¶
隂分痛稍可夾痰濕者毎痛多眩暈若痛連及珠子而¶
脹急瘀赤者外證之惡候若昏眇則内證成矣成因證¶
者尤多於外者　遊風證頭風痛無常位一飯之頃遊¶
易數徧而不能度其何所起止也若痛緩而珠赤赤而¶
<pb:KR3e0078_WYG_015-24a>¶
有障起者必變外障痛甚而腫脹𦂳急者必有瘀滯之¶
患久而失治不赤痛而昏眇者内證來成外證者多然¶
為害遲如各風耳　邪風證人素有頭風因而目病或¶
素目病因而頭風二邪並立摶夾而深入腦袋致傷肝¶
膽諸絡故成此患頭痛則目病目病則頭痛輕則一年¶
數發重則一月數發頭風目病常並行而不相悖也非¶
若雷頭風風火摶激而瘀滯之急者又非若天行赤熱¶
𫝊染之邪客風暴熱之風火寄旅無定及諸火脹頭痛之¶
<pb:KR3e0078_WYG_015-24b>¶
比此専為自家本病久成者非若彼之標病新來之輕¶
者若赤痛脹急則有外證之候若無赤痛而只内脹及¶
赤痛不甚無瘀滯之證而只昏眇者内證成矣¶
目赤　内經目赤有三　一曰風助火鬱於上經云少¶
隂司天之政二之氣陽氣布風乃行寒氣時至民病目¶
瞎目赤氣鬱於上而熱又云少陽司天之政初之氣風¶
勝乃淫候乃大温其病氣怫於上目赤是也　二曰火¶
盛經曰火太過曰赫曦之紀其病目赤又云火鬱之發¶
<pb:KR3e0078_WYG_015-25a>¶
民病目赤心熱又曰少陽司天之政三之氣炎暑至目¶
赤又云少陽之勝目赤是也　三曰燥邪傷肝經云嵗¶
金太過燥氣流行民病目赤又云陽明司天燥氣下臨¶
肝氣上從脇痛目赤是也　倪仲賢論心火乘金水衰¶
反制之病曰天有六邪風寒暑濕燥火也人有七情喜¶
怒憂思悲恐驚也七情内召六邪外從從而不休隨召¶
見病此心火乘金水衰反制之原也世病目赤為熱人¶
所共知者也然不審其赤分數等治各不同有白睛純赤¶
<pb:KR3e0078_WYG_015-25b>¶
熱氣炙人者乃淫熱反尅之病也治如淫熱反尅之病有¶
白睛赤而腫脹外睫虚浮者乃風熱不制之病也治如¶
風熱不制之病有白睛淡赤而細脈深紅縱横錯貫者¶
乃七情五賊勞役飢飽之病也治如七情五賊勞役飢¶
飽之病有白睛不腫不脹忽如血貫者乃血為邪勝凝¶
而不行之病也治如血為邪勝凝而不行之病有白睛¶
微變青色黒睛稍帶白色白黒之間赤環如帶謂之抱¶
輪紅者此邪火乘金水衰反制之病也此病或因目病¶
<pb:KR3e0078_WYG_015-26a>¶
已久抑鬱不舒或因目病悞食寒凉藥過多或因目病¶
時内多房勞皆能内傷元氣元氣一虚心火亢盛故火¶
能尅金金乃手太隂肺白睛屬肺水乃足少隂腎黒睛¶
屬腎水本尅火水衰不能尅反受火制故視物不明昏¶
如霧露中或睛珠髙低不平其色如死甚不光澤赤帶¶
抱輪而紅也口乾舌苦眵多羞澀稍有熱者還隂救苦¶
湯主之黄連羊肝丸主之川芎決明散主之無口乾舌¶
苦眵多羞澀者助陽活血湯主之神驗錦鳩丸主之萬¶
<pb:KR3e0078_WYG_015-26b>¶
應蟬花散主之有熱無熱俱服千金磁硃丸鎮墜心火¶
滋益腎水榮養元氣自然獲愈也噫天之六邪未必能¶
害人也唯人以七情召而致之也七情匿召六邪安從¶
反此者豈止能避而已哉猶當役之而後已也　論淫¶
熱反尅之病曰膏粱之變滋味過也氣血俱盛稟受厚¶
也亢陽上炎隂不濟也邪入經絡内無禦也因生而化¶
因化而熱熱為火火性炎上足厥隂肝為木木生火母¶
姙子子以淫勝禍發反尅而肝開竅於目故肝受尅而¶
<pb:KR3e0078_WYG_015-27a>¶
目亦受病也其病眵多眊矂𦂳澀赤脈貫睛藏府秘結¶
者為重重者芍藥清肝散主之通氣利中丸主之眵多¶
眊矂𦂳澀赤脈貫睛藏府不秘結者為輕輕者減大黄¶
芒硝芍藥清肝散主之黄連天花粉丸主之少盛服通¶
氣利中丸目眶爛者内服上藥外以黄連蘆甘石散收¶
其爛處兼以㸃眼春雪膏龍腦黄連膏搐鼻碧雲散攻¶
其淫熱此治淫熱反尅之法也非膏梁之變非氣血俱¶
盛非亢陽上炎非邪入經絡母用此也用此則寒涼傷¶
<pb:KR3e0078_WYG_015-27b>¶
胃生意不上升反為所害　論風熱不制之病曰風動¶
物而生於熱譬以烈火焰而必吹此物類感召而不能¶
違間者也因熱而召是為外來久熱不散感而自生是¶
為内發内外為邪唯病則一淫熱之禍條已如前益以¶
風邪害豈纎止風加頭痛風加鼻塞風加腫脹風加涕¶
淚風加腦巔沉重風加眉骨痠疼有一如此羌活勝風¶
湯主之風加痒則以杏仁龍腦草泡散洗之病者有此¶
數證或不服藥或悞服藥翳必隨之而生矣(餘文詳/外章條)¶
<pb:KR3e0078_WYG_015-28a>¶
七情五賊勞役饑飽之病(見目/痛)　論血為邪勝凝而不¶
行之病曰血隂物類地之水泉性本静行其勢也行為¶
陽是隂中之陽乃坎中有火之象隂外陽内故行也純¶
隂故不行也不行則凝凝則經絡不通經曰足陽明胃¶
之脈常多氣多血又曰足陽明胃之脈常生氣生血手¶
太陽小腸之脈斜絡於目眥足太陽膀胱之脈起於目¶
内眥二經皆多血少氣血病不行血多易凝靈蘭秘典¶
論曰脾胃者倉廩之官五味出焉五味淫則傷胃胃傷¶
<pb:KR3e0078_WYG_015-28b>¶
血病是為五味之邪從本生也又曰小腸者受盛之官¶
化物出焉遇寒則阻其化又曰膀胱者州都之官津液¶
藏焉遇風則散其藏一阻一散血亦病焉是為風寒之¶
邪從末生也凡是邪勝血病不行不行漸滯滯則易凝¶
凝則病始外見以其斜絡目眥耶以其起於目内眥耶¶
故病環目青黤如被物傷狀重者白睛亦黤輕者或成¶
斑㸃然不痛不痒無淚眵眊矂羞澀之證是曰血為邪¶
勝凝而不行之病此病初起之時大抵與傷風證相似¶
<pb:KR3e0078_WYG_015-29a>¶
一二日則顯此病也川芎行經散主之消凝大丸子主¶
之睛痛者更以當歸養榮湯主之如此則凝復不滯滯¶
復能行不行復行邪消病除血復如故　戴復菴云赤¶
眼有數種氣毒赤者熱壅赤者有時眼赤者無非血壅¶
肝經所致葢肝主血通竅於眼赤眼之病大率皆由於¶
肝宜黒神散消風散等分白湯調食後睡時服仍用荳¶
腐切片傅其上鹽就者可用酸漿者不可用即烏荳傅¶
&KR1883;之意　風熱赤甚者於黒神散消風散二藥中放令¶
<pb:KR3e0078_WYG_015-29b>¶
消風頭髙間以折二泔睡時冷調洗肝散或菊花散服¶
仍進四物湯内用生地黄赤芍藥只須半貼食後作一¶
服却加赤茯苓半錢醉將軍一錢(即酒蒸/大黄)早晨鹽湯下¶
養正丹二三十粒若不便於過涼之劑則不必用洗肝¶
散宜黒神散二錢消風散一錢　尋常赤眼用黄連研¶
末先用大菜頭一箇切了葢剜中心作一竅入連末在¶
内復以葢遮住竹簽簽定慢火内煨熟取出候冷以菜¶
頭中水滳入眼中　若赤眼久而不愈用諸眼藥無效¶
<pb:KR3e0078_WYG_015-30a>¶
者早起以蘇子降氣湯下黒錫丹日中以酒調黒神散¶
臨睡以消風散下三黄丸此數藥不獨治久赤諸眼疾¶
皆治之　海藏云目赤暴作雲翳痛不可忍宜四物龍¶
膽湯　眼赤暴發腫散熱飲子㵼青丸　肝藏實熱眼¶
赤疼痛竹葉湯龍膽飲决明子湯麥門冬湯瀉肝散羊¶
肝丸　服寒涼藥太過目赤而不痛内服助陽和血補¶
氣湯外用碧天丸洗之　目赤腫足寒者必用時時温¶
洗其足并詳赤脈處屬何經灸三里臨泣崑崙等穴立¶
<pb:KR3e0078_WYG_015-30b>¶
愈　赤眼痒痛煎枸把汁服　治暴赤眼古銅錢刮淨¶
薑上取汁於錢唇㸃目熱淚出隨㸃隨愈有瘡者不可¶
用或削附子赤皮末加蠶屎著眥中或本事針頭丸皆¶
治隂病目赤　九節黄連秦皮麤末加滑石煎湯洗或¶
用艾燒煙以碗葢之候煙上煤取下入黄連以温水調洗¶
及前煨菜汁方皆治陽病目赤　瘀血灌睛證為病最¶
毒若人偏執己見不用開鎌者其目必壊初起不過紅¶
赤次後紫脹及後則白珠皆脹起甚則脹為形如蝦座¶
<pb:KR3e0078_WYG_015-31a>¶
葢其病乃血灌睛中瘀塞不通在睥則腫脹如杯椒瘡¶
之患在珠則白輪涌起凝脂翳黄膜上衡痕&KR2536;成窟花¶
翳白陷鶻眼凝睛等惡證出也失治者必有青黄牒出¶
&KR2536;凸之禍凡見白珠赤紫睥腫虬筋紫脹傅㸃不退必¶
有瘀滯在内可翻睥内視之若睥内色暈泛浮椒瘡或¶
粟瘡者皆用導之之法則吉不然將有變證生焉宜服¶
宣明丸分珠散麥門冬湯通血丸及膝歸糖煎散等劑¶
　血灌瞳神證謂視瞳神不見其黒瑩但見其一㸃鮮紅¶
<pb:KR3e0078_WYG_015-31b>¶
甚則紫濁色也病至此亦甚危且急矣初起一二日尚¶
可救遲則救亦不愈不但不愈恐其人亦不久葢腎之¶
真一有傷膽中精汁皆損故一㸃元陽神氣靈光見其¶
血之英色而顯於腎部十患九不治者今人但見瘀血¶
灌睛便呼為血灌瞳神謬矣　色似臙脂證不論上下¶
左右但見一片或一㸃紅血儼似臙脂抹者是也此血¶
不循經絡而來偶然客遊肺膜之内滯成此患若欲速¶
愈者畧畧於相近處睥内開導治之或就於所滯之處¶
<pb:KR3e0078_WYG_015-32a>¶
開之亦好若畏開者内外夾治亦退只是稍遲獨於内¶
治亦退其效尤遲亦有寡欲慎火者不治自愈若犯禁¶
而變則瘀滯轉甚因而感激風熱者他證生焉　赤脈¶
貫睛證或一赤脈或二三赤脈不論麤細多少但在這¶
邊氣輪上起貫到風輪經過瞳外接連那邊氣輪者最¶
不易治且難退而易來細者稍輕麤者尤重從上下者¶
重從下上者稍輕貫過者有變證絲麤及有傍絲虬亂¶
者有變證凡各障外有此等脈罩者雖在易退之證亦¶
<pb:KR3e0078_WYG_015-32b>¶
退遲也貫雖未連而侵入風輪或一半或三分之二之¶
一皆不易退葢得生氣之故也此證専言脈已挂侵風¶
輪之重非比赤絲亂脈止在氣輪之輕者今人但見絲¶
脈便呼為赤脈貫睛非也夫絲脈在風輪氣輪上下麤¶
細連斷為病各有緩急常變不同既不能明其證又何¶
能施療乎　赤絲亂脈證謂氣輪有絲脈赤亂久久常¶
如是者然害各不同或因目痛火雖退不守禁戒致血¶
滯於絡而赤者或因冒風沙煙瘴親火向熱鬱氣勞心¶
<pb:KR3e0078_WYG_015-33a>¶
恣酒嗜燥竭視勞瞻而致有所鬱滯而赤者有痛不痛¶
有淚無淚有羞明不羞明為病不等葢病生在氣輪白¶
珠上有絲脈縱横或稀密麤細不等但常常如是久而¶
不愈者也非若天行客風等證之暴壅赤脈貫睛之難¶
惡者比若只赤亂或昏昧澀𦂳不爽或有微微淚濕者¶
輕因而犯戒者變重若脈多赤亂兼以枯澀而𦂳痛淚¶
濕而爛腫者重驗之當以大脈為主從何部分而來或¶
穿連某位即别其所患在何經絡或傳或變自病合病¶
<pb:KR3e0078_WYG_015-33b>¶
等證分其生尅承制然後因其證而投其經以治之治¶
外者細脈易退大脈虬紫者退遲雖㸃細而脈大者必¶
須耐久去盡方已庶無再來之患不然他日犯禁其病¶
復發若有别證火亦循此而至凡絲脈沿到風輪上者¶
病尤重而能變若因其滯而日積月累一旦觸發脈紫¶
脹及脾腫者用開導之凡見絲脈虬紫内服外㸃㸃時¶
細縮不㸃即脹久久亦然及因而激動滯病變者珠雖¶
不紫睥雖不腫亦有積滯在内深處乃積滯尚輕而在¶
<pb:KR3e0078_WYG_015-34a>¶
絡中幽深之所故未脹出耳揭開上睥深處看之其内¶
必有不平之色在焉因其滯而量其輕重畧畧導之不¶
可過過則有傷真血水虧膏澀目力昏弱之患　附目¶
珠俱青證乃目之白珠變青藍色也病在至急葢氣輪¶
本白被鬱邪蒸逼走散珠中膏汁遊出在氣輪之内故¶
色變青藍瞳神必有大小之患失治者瞳神損而為終¶
身痼疾矣然當各因其病而治其本則頭風者風邪也¶
傷寒瘧疾痰火熱邪也因毒者毒氣所攻也餘倣此¶
<pb:KR3e0078_WYG_015-34b>¶
目腫脹　風眼腫用枸杞白皮雞子白皮等分研令極¶
細每日三次吹鼻内　肝經實熱眼赤腫痛麥門冬湯¶
㵼肝散龍膽飲　風熱上攻目赤腫痛金絲膏琥珀煎¶
滌風散　白睛腫脹痛大黄丸桑白皮散洗眼青皮湯¶
𤣥參丸㵼肺湯朱砂煎　腫脹如杯證謂目赤痛睥脹¶
如杯覆也是邪在木火之有餘葢木尅土火生土今肝¶
邪實而傳脾上土受木尅而火不能生火邪反乘虚而¶
為炎燥之病其珠必疼尤重而睥亦急硬若暴風客熱¶
<pb:KR3e0078_WYG_015-35a>¶
作腫者必熱淚多而珠疼稍緩然風熱自外客感易退¶
治亦易愈若木火内自攻擊則病亦退遲重則疼滯閉¶
塞血灌睛中而變證不測矣須用開導之法輕則敷治¶
而退重則必須開導此大意也若敷治不退及退而復¶
來并開導不消消而復發痛連頭腦而腫愈髙睥愈實¶
者此風熱欲成毒之候也　形如蝦座證因瘀滯已甚¶
血脹無所從出遂致壅起氣輪狀如蝦座甚則吐出睥¶
外者病尤急非比魚胞氣分之可緩者瘀血灌睛證與¶
<pb:KR3e0078_WYG_015-35b>¶
此證病雖一種灌睛則㮣言而未至於極此則極矣有¶
半邊脹起者有通珠俱被脹起葢定烏珠者又有大眥¶
内近鼻梁處脹出一片如皮如肉狀似袋者乃血脹從¶
額前中落來故脹起了大眥裏白上寛皮也不可割為¶
血英在此處悞割者為漏為瞎不可不辨認仔細只用¶
開導血漸去而皮漸縮小眥脹出如袋者亦然其病大¶
意是血氣兩盛之患宜以開導為先次看餘證從而治¶
之在肺部最重久則移傳於肝而風輪有害也　狀如¶
<pb:KR3e0078_WYG_015-36a>¶
魚胞證氣輪努脹不紫不赤或水紅或白色狀如魚胞¶
乃氣分之證金水相搏所致不用&KR2127;導唯以清涼則自¶
消復若有微紅及赤脈者畧畧於上睥開之不可過此¶
亦是通氣之説雖不通亦可若頭痛淚熱及内燥而赤¶
脈多者防有變證宜早導之庶無後患　鶻眼凝睛證¶
有項强頭疼面臉赤燥之患其狀目如火赤綻大脹於¶
睥間不能斂運轉動若廟塑凶神之目猶鶻鳥之珠赤¶
而綻凝者凝定也乃三焦闗格陽邪實盛亢極之害風¶
<pb:KR3e0078_WYG_015-36b>¶
熱壅阻諸絡澀滯目欲爆出矣大宜於内迎香太陽兩¶
睥上星等處要隘之所並舉而刼治之　因風成毒證¶
初發時乃頭風濕熱瘀血灌睛臉硬睛疼等病失於早¶
治雖治不得其法遂致邪盛摶夾成毒睥與珠通行脹¶
出如拳似碗連珠帶腦痛不可當先從烏珠爛起後爛¶
氣輪有爛沿上下臉并腦及顴上肉盡空而死若飲食¶
少脾泄臟結者死尤速若能飲食而臟調者死遲人至¶
中年患此者百無一二可生若患頭疼腫脹珠凸等證¶
<pb:KR3e0078_WYG_015-37a>¶
治退復發再治再發痛脹如前者即成此患若已成者¶
雖治之脹少退痛少止決又發發時再治至於數四終¶
當一發不復退矣既成此證必無可生之理未成者十¶
分用心調攝療治得宜猶有可生凡目病但見頭腦痛¶
甚珠及睥脹而瘀努硬𦂳雖敷&KR2127;亦不輭總開時畧輭¶
少頃如故者皆此病來也宜向内尋其源而救之庶無¶
噬臍之悔　旋臚泛起證氣輪自平水輪自明唯風輪¶
髙泛起也或只半邊泛起者亦因半邊火來之故乃肝¶
<pb:KR3e0078_WYG_015-37b>¶
氣獨盛膽液滯而木道澀火鬱風輪故隨火脹起或在¶
下或在上或在兩傍各隨其火之所來從上脹者多非¶
比旋臚尖起已成證而俱凸起頂尖不可翳者乃止言¶
風輪脹起者耳　旋螺尖起證乃氣輪以裏烏珠大㮣¶
髙而綻起如螺師之形圓而尾尖視烏珠亦圓綻而中¶
尖髙故曰旋螺尖起因亢滯之害五氣壅塞故脹起烏¶
珠在肝獨盛内必有瘀血初起可以平治夫於内平之¶
法則瘀雖退而氣定膏凝不復平矣病甚髙傷者珠外¶
<pb:KR3e0078_WYG_015-38a>¶
亦有病如横翳玉翳水晶沉滑等證在焉葢初起時本¶
珠欲凸之候因服寒涼之劑救止但失於戕伐木氣故¶
血雖退而絡凝氣定不復平也　神珠自脹證目珠脹¶
也有内外輕重不同若輕則自覺目内脹急不爽治亦¶
易退重則自覺脹痛甚甚則人視其珠亦覺漸漸脹起¶
者病亦發見於外已甚大凡目珠覺脹急而不赤者火¶
尚微在氣分之間痛者重重則變赤痛脹急重者有瘀¶
塞之患瘀滯甚而脹急珠覺起者防鶻眼之禍若目不¶
<pb:KR3e0078_WYG_015-38b>¶
赤止覺目中或脹或不脹時作時止不一者為火無定¶
位遊客無常之故有風邪濕熱氣勝怫鬱者皆有目脹¶
之患但經血部至於痛者皆重而有變矣　珠突出眶¶
證烏珠忽然突出眶也與鶻眼證因滯而慢慢脹出者¶
不同其故不一有因真元將散精華衰敗致絡脈俱損¶
痒極揩擦而出者其人不久必死有酒醉怒甚及嘔吐極¶
而&KR3950;出者有因患火證熱盛而闗格亢極而脹出者有¶
因怒甚吼喊而&KR3950;出者此皆因水液衰少精血耗損故¶
<pb:KR3e0078_WYG_015-39a>¶
脈絡澀脆氣盛極火無所從出出而竅澀泄之不及故¶
涌脹而出亦有因打撲而出者凡出雖離兩臉而脈皮¶
未斷者乘熱捺入雖入脈絡損動終是光損若突出閣¶
在臉中而含者易入光不損若離臉脈絡皮俱斷而出¶
者雖華陀復生不能救矣¶
目痒　因風而痒者驅風一字散　因火而痒者於赤¶
痛條求降火之劑　因血虛而痒者四物湯　痒若蟲行¶
證非若常時小痒之輕乃如蟲行而痒不可忍也為病¶
<pb:KR3e0078_WYG_015-39b>¶
不一須驗目上有無形證決其病之進退至如有障無¶
障皆有痒極之患病源非一有風邪之痒有血虚氣動¶
之痒有虚火入絡邪氣行動之痒有邪退火息氣血得¶
行脈絡通暢而痒大凡有病之目常時又不醫治而自¶
作痒者痒一番則病重一番若醫治後而作痒病必去¶
速若痒極難當時時頻作目覺低陷者命亦不久有極¶
痒而目脱者死期至矣痒而淚多者血虚夾火大抵痛¶
屬實痒屬虚雖有火亦是邪火乘虚而入非其本病也¶
<pb:KR3e0078_WYG_015-40a>¶
外障　在睛外遮暗　内經診目痛赤脈從上下者太¶
陽病從下上者陽明病從外走内者少陽病按此論表¶
裏之翳明矣用以治病如鼓應桴也　凡赤脈翳初從¶
上而下者屬太陽以太陽主表其病必連眉稜骨痛或¶
腦頂痛或尖邊頭腫痛是也治法宜温之散之温則臘¶
茶鹽川附等分煎服立愈戴立齋嘗以此證用川附一¶
錢作一服隨愈一方附子半兩芽茶一大撮白芷一錢¶
細辛川芎防風羌活荆芥各半錢煎服神效散則簡要¶
<pb:KR3e0078_WYG_015-40b>¶
夏枯草散(必與退雲/丸相煎服)東垣選奇湯羌活除醫湯之類是¶
也　赤脈翳初從下而上者或從内眥出外者皆屬陽¶
明以陽明主裏其證多熱或便實是也治法宜下之寒¶
之下則局方流氣飲錢氏㵼青丸局方温白丸加黄連¶
黄檗之類累用累驗寒則一味黄連羊肝丸之類是也¶
(婁全善云妻姪女形肥笄年時得目疾每一月或二月/一發發時紅腫濇痛難開如此者三年服除風散熱等)¶
(劑及尋常眼藥則左目反有頑翳從鋭眥來遮瞳神右/目亦有翳從下而上經云從外走内者少陽病從下上)¶
(者陽明病予謂此少陽陽明二經有積滯也脈短滑而/實晨則似短潔古云短為有積滯遏抑藏府宜下之遂)¶
<pb:KR3e0078_WYG_015-41a>¶
(用温白丸減川芎附子三之二多加龍膽黄連如東垣/五積法從二丸每日加一丸加至大利然後減丸又從)¶
(二丸加起忽一日於利中下黒塊血若干/如墨大而硬堅從此漸覺痊而翳盡去矣)　赤脈翳初¶
從外眥入内者為少陽以少陽主半表半裏治法宜和¶
解之神仙退雲丸羌活退翳湯消翳散之類是也　翳¶
膜者風熱重則有之或斑入眼此肝氣盛而發在表也¶
翳膜已生在表明矣宜發散而去之若反疏利則邪氣¶
内搐為翳益深邪氣未定謂之熱翳而浮邪氣已定謂¶
之氷翳而沉邪氣牢而深者謂之陷翳當以焮發之物¶
<pb:KR3e0078_WYG_015-41b>¶
使其邪氣再動翳膜乃浮佐之以退翳之藥而能自去¶
也病久者不能速效宜以嵗月除之　新翳所生表散¶
方東垣羌活除翳湯有熱者退雲丸之類　焮發陷翳¶
保命集羚羊角散之類用之在人消息若隂虚有熱者¶
兼服神仙退雲丸　東垣云陽不勝其隂乃隂盛陽虚¶
則九竅不通令青白翳見於大眥乃足太陽少隂經中¶
鬱遏足厥隂肝經氣不得上通於目故青白翳内阻也¶
當於太陽少隂經中九原之下以益肝中陽氣衝天上¶
<pb:KR3e0078_WYG_015-42a>¶
行此當先補其陽後於足太陽少隂標中㵼足厥隂肝¶
經隂火乃次治也内經曰隂盛陽虚則當先補其陽後¶
㵼其隂此治法是也每日清晨以腹中無宿食服補陽¶
湯食逺服升陽泄隂丸臨卧服連柏益隂丸若天色變¶
大寒大風并大勞役預日飲食不調精神不足或氣弱¶
俱不得服候體氣和平天氣如常服之先補其陽使陽¶
氣上升通於肝經之末利空竅於眼目矣　魏邦彦夫¶
人目翳暴生從下而起其色緑腫痛不可忍先師曰翳¶
<pb:KR3e0078_WYG_015-42b>¶
從下而上病從陽明是也緑非五方之正色殆肺腎合¶
為病邪乃就畫家以墨膩粉合成色諦視之與翳同色¶
肺腎為病無疑矣乃㵼肺腎之邪而入陽明之藥為之¶
使既效而他日病復作者三其所從來之經與翳色各¶
異乃以意消息之曰諸脈皆屬於目脈病則從之此必¶
經絡不調則目病未己也問之果然因視所不調者治¶
之病遂不作　翳除盡至其年月日期復發者或間一¶
月或二月一發皆為積治如脈滑者宜温白丸加黄連¶
<pb:KR3e0078_WYG_015-43a>¶
草龍膽如東垣五積法服之　倪仲賢論風熱不制之¶
病曰翳如雲霧翳如絲縷翳如秤星翳如秤星者或一¶
㸃或三四㸃而至數十㸃翳如螺葢者為病久不去治¶
不如法至極而致也為服寒涼過多脾胃受傷生意不¶
能上升漸而致也然必要明經絡庶能應手翳凡自内¶
眥而出為手太陽足太陽受邪治在小腸膀胱經加蔓¶
荆子蒼术羌活勝風湯主之自鋭眥客主人而入者為¶
足少陽手少陽手太陽受邪治在膽與三焦小腸經加¶
<pb:KR3e0078_WYG_015-43b>¶
龍膽草藁本少加人參羌活勝風湯主之自目系而下¶
者為足厥隂手少隂受邪治在肝經心經加黄連倍加柴¶
胡羌活勝風湯主之自抵過而上者為手太陽受邪治¶
在小腸經加木通五味子羌活勝風湯主之熱甚者兼¶
用治淫熱之藥搐鼻碧雲散俱治已上之證大抵如開¶
鍋法搐之隨效然力少而鋭宜不時用之以聚其力雖¶
然始者易而久者難漸復而復漸復而又復可也急於¶
復者則不治今世醫用磨翳藥者有之用手法揭翳者¶
<pb:KR3e0078_WYG_015-44a>¶
有之噫翳猶瘡也奚斯愈乎非徒無益而又害之　論¶
奇經客邪之病曰人之有五藏者猶天地之有五嶽也¶
六府者猶天地之有四瀆也奇經者猶四瀆之外别有¶
江河也奇經客邪非十二經之治也十二經之外别有¶
治奇經之法也繆刺論曰邪客於足陽蹻之脈令人目¶
痛從内眥始啟𤣥子王氷註曰以其脈起於足上行至¶
頭而屬目内眥故病令人目痛從内眥始也針經曰隂¶
蹻脈入&KR0864;屬目内眥合於太陽陽蹻而上行故陽蹻受¶
<pb:KR3e0078_WYG_015-44b>¶
邪者内眥即赤生脈如縷縷根生瘀肉瘀肉生黄赤脂¶
脂横侵黒睛漸蝕神水此陽蹻為病之次第也或兼鋭¶
眥而病者以其合於太陽故也鋭眥者手太陽小腸之¶
脈也鋭眥之病必輕於内眥者葢枝蔓所傳者少而正¶
受者必多也俗呼為攀睛即其病也還隂救苦湯主之¶
撥雲退翳丸主之梔子勝奇散主之萬應蟬花散主之¶
磨障靈光膏主之消翳復明膏主之朴硝黄連蘆甘石¶
泡散主之病多藥不能及者宜治以手法先用冷水洗¶
<pb:KR3e0078_WYG_015-45a>¶
如針内障眼法以左手按定勿令得動移畧施小眉刀¶
尖剔去脂肉復以冷水洗淨仍將前藥餌之此治奇經¶
客邪之法也故并置其經絡病始　七情五賊勞役飢¶
飽之病(見目/痛條)　内急外弛之病(見倒睫/拳毛)　黄膜上衝證¶
　在風輪下際坎位間神膏之内有翳生而色黄如年¶
少人指甲内際白巖相似與凝脂翳同一氣脈但凝脂¶
翳在輪外生㸃藥可去者此則在膏内熱蒸起㸃藥所¶
不能除若漫及瞳神其珠必損不可誤認為涌波可緩¶
<pb:KR3e0078_WYG_015-45b>¶
者之證此是經絡阻塞極甚三焦闗格火土邪之盛實¶
者故大便秘小便澀而熱蒸從膏内作膿潰起之禍也¶
失治者目有&KR2536;凸之患(通脾㵼胃湯神消散/皂角丸犀角飲選用)　赤膜下¶
垂證初起甚薄次後甚大大者病急其患有障色赤多¶
赤脈貫白輪而下也烏珠上半邊近白際起障一片仍¶
有赤絲牽絆障大絲麤赤甚淚澀珠疼頭痛者病急而¶
有變絲細少色微赤珠不疼頭不痛者緩而未變亦有¶
珠雖不疼頭亦不痛若無他證或只澀赤而生薄障障¶
<pb:KR3e0078_WYG_015-46a>¶
上仍有細絲牽絆或於障邊絲下仍起星數㸃此星亦¶
是凝脂之微病也此等皆是火在内滯之患其病尚輕¶
治亦當善葢無形之火潛入膏内故作是病非比有形¶
血熱之重也若障上有絲及星生於絲梢皆是退遲之¶
病為接得絲脈中生氣故易生而難退雖然退遲翳薄¶
絲細赤不甚者只用善逐之足矣甚者不得已而開導¶
之大抵白珠上半邊有赤脈生起垂下到烏珠者不論¶
多寡但有疼痛虬赤便是凶證來了總是絲少赤微但¶
<pb:KR3e0078_WYG_015-46b>¶
從上而落者退亦遲治當耐久若貫過瞳神者不問麤¶
細聨斷皆退遲此證是濕熱在腦幽隱之火深潛在絡¶
故有此脈之赤四圍雖無瘀血其深處亦有積滯縁滯¶
尚深而火尚伏故未甚耳一旦觸發則其患迸發疾亦¶
盛矣内無澀滯外無此病輕者消散重者開導此定法¶
也(内服炙肝散外用紫金膏㸃之/次服通肝散神消散皂角丸)　凝脂翳　此證為¶
病最急起非一端盲瞽者十有七八在風輪上有㸃初¶
起如星色白中有&KR2536;如針刺傷後漸長大變為黄色&KR2536;¶
<pb:KR3e0078_WYG_015-47a>¶
亦漸大為窟者有初起如星色白無&KR2536;後漸大而變色¶
黄始變出&KR2536;者有初起便帶鵝黄色或有&KR2536;或無&KR2536;後¶
漸漸變大者或初起便成一片如障大而厚色白而嫩¶
或色淡黄或有&KR2536;或無&KR2536;而變者或有障又於障内變¶
出一塊如黄脂者或先有痕&KR2536;後變出凝脂一片者所¶
變不一禍則一端大法不問星障但見起時肥浮脆嫩¶
能大而色黄善變而速長者即此證也初起時微小次¶
後漸大甚則為窟為漏為蟹睛内潰精膏外為枯凸或¶
<pb:KR3e0078_WYG_015-47b>¶
氣極有聲爆出稠水而破者此皆鬱遏之極蒸爍肝膽¶
二絡清氣受傷是以蔓及神膏潰壞雖遲不過旬日損¶
及瞳神若四圍見有瘀滯者因血阻道路清汁不得升¶
運之故若四圍不見瘀赤之甚者其内絡深處必有阻¶
滯之故凡見此證當作急曉夜醫治若遲待長大蔽滿¶
烏珠雖救得珠完亦帶病矣去後珠上必有白障如魚¶
鱗外圓翳等狀終身不能脱若結在當中則視昏眇凡¶
目病有此證起但是頭疼珠痛二便燥澀即是急之極¶
<pb:KR3e0078_WYG_015-48a>¶
甚若二便通暢禍亦稍緩有一於斯猶為可畏　花翳¶
白陷證因火爍絡内膏液蒸傷凝脂從四圍起而漫神¶
珠故風輪皆白或微黄視之與混障相似而嫩者大法¶
其病白輪之際四圍生漫而來漸漸厚闊中間尚青未¶
滿者瞳神尚見只是四圍髙了中間低了些此金尅木¶
之禍也或有就於脂内下邊起一片黄膜此二證夾攻¶
尤急亦有上下生起名順逆障内變為此證者此火土¶
鬱遏之禍也亦有不從沿際起只自凝脂翳色黄或不¶
<pb:KR3e0078_WYG_015-48b>¶
黄初小後大其細條如翳或細顆如星這邊起一箇那¶
邊起一箇四散生將起來後纔長大牽連混合而目害¶
此木火禍也以上三者必有所滯治當尋其源濬其流¶
輕則清涼之重則開導之若病漫及瞳神不甚厚重者¶
速救亦有挽回之理但絡不得如舊之好凡疾已甚雖¶
瞳神隱隱在内亦不能救其無疾止可救其&KR2536;凸而已¶
(知母飲子/桑白皮湯)¶
蟹睛證謂真睛膏損凝脂翳破壊風輪神膏綻出黒顆¶
<pb:KR3e0078_WYG_015-49a>¶
小則如蟹睛大則如黒荳甚則損及瞳神内視瞳神亦¶
如杏仁棗核狀者極甚則細小無了者至極則青黄牒¶
出者此證與黒翳如珠狀類而治大不同夫黒翳如珠¶
源從膏内生起非若此因破而出故大不同然有虚實¶
二證虚者輭而不疼來遲去速實者堅而多痛來速去¶
遲其視有二其治則一雖有妙手難免瘢黶之患　斑¶
脂翳證其色白中帶黒或帶青或焦黄或微紅或有細¶
細赤脈絆罩有絲絆者則有病發之患以不發病者論¶
<pb:KR3e0078_WYG_015-49b>¶
大畧多者粉青色結在風輪邊傍大則掩及瞳神掩及¶
瞳神者目亦減光雖有神手不能除去治者但可定其¶
不垂不發亦須内外夾治得氣血定久瘢結牢固庶不¶
再發若治欠固或即縱犯則斑迹發出細細水泡時起¶
時隱甚則發出大泡起而不隱又甚則於本處作痛或¶
隨絲生障或蟹睛再出矣其病是蟹睛收回結疤於風¶
輪之側非若瑪瑙内傷因内傷氣血結於外生之證猶¶
有可消之理故治亦不同耳　黄油證生於氣輪狀如¶
<pb:KR3e0078_WYG_015-50a>¶
脂而淡黄浮嫩乃金受土之濕熱也不腫不疼目亦不¶
昏故人不求治無他患至老只如此畧有目疾發作其¶
證則為他病之端矣揭開上睥目上邊氣輪上有黄油¶
者是濕熱從腦而下目必有病又非兩傍可緩之比或¶
有頭風之患然此病為患又緩治亦容易但不治者恐¶
貽後患故宜預自保重而去之癘風目上有此者又重¶
與常人不同　狀如懸膽證有翳從上而下貫及瞳神¶
色青或斑上尖下大薄而圓長狀如膽懸以此得名葢¶
<pb:KR3e0078_WYG_015-50b>¶
腦有瘀熱肝膽膏汁有損變證急來之候宜作𦂳醫治¶
若眼帶細細赤脈紫脹而來者尤急頭疼者尤惡内必¶
有滯急向四圍尋其滯而通之庶免損壊之患　玉粒¶
分經此證或生於睥或生於氣輪生於氣輪者金火亢¶
承之證燥熱為重生於睥者濕熱為重由土之燥滯其¶
形圓小而顆堅淡黄色或白肉色當辨其所生部分而¶
治之故曰玉粒分經初起不疼治亦易退亦有輕而自¶
愈者若恣酒色嗜辛熱火毒多怒忿躁急之人及久而¶
<pb:KR3e0078_WYG_015-51a>¶
不治因而積久者則變大大而堅堅而疼或變大而低¶
潰色白或淡黄如爛瘡相似者證尚輕若復不知禁忌¶
且犯戒者則爛深爛深復至於不戒不治者則變為漏¶
矣不可誤認為粟瘡　銀星獨見烏珠上有星獨自生¶
也若連萃而相生相聚者不是星葢星不能大大而變¶
者亦不是有虚實自退不退之證虚實者非指人之氣¶
血而言乃指絡間之火而言若絡間之虚火客遊因而¶
鬱滯於風輪結為星者其火無源不得久滯火退氣散¶
<pb:KR3e0078_WYG_015-51b>¶
膏清而星自消若火有源而來氣實壅滯於絡者則水¶
不清故星結不散其色白圓而顆小浮嫩者易退易治¶
沉澀堅滑者宜作急治之恐滯久氣定治雖退而有迹¶
為氷瑕矣夫星者猶天之有星由二氣而結其大小亦由¶
積受盛衰之所致無長大之理故人之患星亦由火在¶
隂分故為星星亦不能大若能大者此必是各障之初¶
起也障猶雲雲隨天地之氣而聚散障因人之激戒而¶
消長即如凝脂一證初起白顆小而圓嫩儼然一星不¶
<pb:KR3e0078_WYG_015-52a>¶
出一二日間漸漸長大因而觸犯遂致損目若誤認為¶
星則謬於千里矣亦有凝脂雖成因無根客火鬱在膏¶
中作此一㸃無所觸犯善於䕶養水清而退者便謂是¶
星退醫者亦謂是星退遂誤認為星終身執泥不改者¶
誤人多矣每見世人用愚夫蠢婦執草掄絲朝燈對日¶
呪咀詭魘謂之結眼間有凝脂水晶銀星虚火聚開翳¶
障等證偶然而退遂以為功駭羡相傳眇翳棄藥智者¶
尚蒙其害況愚人乎夫人之目因氣血不能清順是故¶
<pb:KR3e0078_WYG_015-52b>¶
壅滯而生病焉調養緘䕶尚恐無及乃反勞挣强視搏¶
此陽光即無病之目精强力盛者且不能與之敵而況¶
病目能無損乎雖倖自病退者光亦渺茫難醒大凡見¶
珠上有星一二顆散而各自生過一二日看之不大者¶
方是若七日而退者火數盡之故若連萃貫串相生及¶
能大者皆非星也又有一等愚人看各色障翳亦呼為¶
星者抑又謬之甚矣　聚開障證謂障或圓或缺或厚¶
或薄或如雲似月或數㸃如星痛則見之不痛則隱聚¶
<pb:KR3e0078_WYG_015-53a>¶
散不一來去無時或月數發或年數發乃腦有濕熱之¶
故痰火人患者多久而不治方始生定因而觸犯者有¶
變證生成不退各隨所發形證而驗之(鎮心丸翹退血/散  連  散)¶
(磨脂膏/美玉散)　聚星障證烏珠上有細顆或白色或微黄微¶
黄者急而變重或聨綴或團聚或散漫或一同生起或¶
先後逐漸一而二二而三三而四四而六七八十數餘¶
如此生起者初起者易治生定者退遲能大者有變團¶
聚生大而作一塊者有凝脂之變聨綴四散傍風輪白¶
<pb:KR3e0078_WYG_015-53b>¶
際而起變大而接連者花翳白陷也若兼赤脈爬絆者¶
退遲若星翳生於絲盡頭者亦退遲進速且有變葢接¶
得脈絡生氣之故此證大抵多由痰火之患能保養者¶
庶幾斵喪犯戒者變證生焉(羚羊/角散)¶
垂亷障證生於風輪從上邊而下不論厚薄但在外色¶
白者方是若紅赤乃變證非本病也有初起水膏不清¶
而便成此者有起先赤色火退後膏澀結為此者因其¶
自上而下如簾之垂故得此名有證數般相似緩急不¶
<pb:KR3e0078_WYG_015-54a>¶
同治亦各異不可誤認混呼而誤人一努肉初生亦在¶
風輪上邊起但色如肉且横厚不同一偃月侵睛亦在¶
上邊起是氣輪膜内垂下白色而薄與此在外有形者¶
不同一赤膜下垂因瘀滯火實之急者不同此則只是¶
白障漫漫生下來而為混障者間有紅亦是畧畧微紅¶
而已因其觸犯搏動其火方有變證其病從上而下本¶
當言順何以逆稱葢指火而言火本炎上今反下埀是¶
其逆矣(羌活除/翳湯)　湧波翳證障從輪外自下而上故曰¶
<pb:KR3e0078_WYG_015-54b>¶
湧波非黄膜上衝從内向上之急甚者可比白者緩而¶
不變赤者急而有變亦有激犯變發他證者就於此障¶
之内變出黄膜治宜先去上衝後治此證則萬無一失¶
矣(流氣/飲)　逆順障證色赤而障及絲脈赤亂縱横上下¶
兩邊生來若是色白而不變者乃是治後凝定非本證¶
生來如是治亦不同若色浮嫩能大或微黄色者又不¶
是此證乃花翳白陷也凡見風輪際處由白珠而來無¶
數麤細不等赤脈周圍圏圓侵入黒睛黒睛上障起昏¶
<pb:KR3e0078_WYG_015-55a>¶
澀者即此證必有瘀滯在内葢滯於左則從左而來滯¶
於右則從右而來諸絡皆有所滯則四圍而來睥雖不¶
赤腫珠雖不脹痛亦有瘀滯於内不可輕視若傷於膏¶
水則有翳嫩白大而變為花翳白陷若燥澀甚者則下¶
起一片變為黄膜上衝之證若頭疼珠痛脹急者病又¶
重而急矣(消翳/散)　隂陽翳證烏珠上生二翳俱白色一¶
中虚一中實兩翳聨串如隂陽之圖若白中畧帶焦黄¶
色或純白而光滑沉澀者皆不能去盡若有細細赤絲¶
<pb:KR3e0078_WYG_015-55b>¶
絆者退尤遲大抵此證非心堅耐久不能得其效也(羌/活)¶
(退翳/散)　瑪瑙内傷證其障薄而不厚圓斜不等其色昏¶
白而帶焦黄或帶微微紅色但如瑪瑙之雜者是雖生¶
在輪外實是内傷肝膽真氣清液受傷結成此翳最不¶
能治盡或先有重病退後結成者久久耐心醫治方得¶
減薄若要除浄須華陀更生可也　連珠外翳證與聚¶
星似是而非葢聚星在可治之時而色亦不同此則凝¶
定之證形色沉滑堅澀等狀雖有妙手久治亦難免跡¶
<pb:KR3e0078_WYG_015-56a>¶
滯如氷瑕之患也　劍脊翳證亦名横翳色白或如糙¶
米色者或帶微微焦黄色者但狀如劍脊中間畧髙兩¶
邊薄些横於風輪之外者即此證也厚薄不等厚者雖¶
露上下風輪而瞳神被掩視亦不見薄者瞳神終是被¶
掩視亦昏眊較之重者稍明耳縱色嫩根浮者亦有瘢¶
痕若滑澀根深沉者雖有妙手堅心止可減半若微微¶
紅絲罩絆者尤為難退易來以上不論厚薄非需之嵗¶
月必無功耳(七寶湯地皂角丸/  生熟  黄丸)　氷瑕翳證薄薄隱隱¶
<pb:KR3e0078_WYG_015-56b>¶
或片或㸃生於風輪之上其色光白而甚薄如氷上之¶
瑕若在瞳神傍側者視亦不凝光華若掩及瞳神者人¶
看其病不覺自視昏眊渺茫其狀類外圓翳但甚薄而¶
不圓又似白障之始但經久而不長大凡風輪有痕&KR2536;¶
者㸃服不久不曽補得水清膏足及凝脂聚星等證初¶
發㸃服不曽去得盡絶并㸃片腦過多障跡反去不得¶
盡而金氣水液凝滯者皆為此證大抵雖治不能速去¶
縱新患者必用堅守確攻久而方退若滑澀沉深及患¶
<pb:KR3e0078_WYG_015-57a>¶
久者雖極治亦難盡去　圓翳外障證薄而且圓其色¶
白大小不等厚薄不同薄者最多間有厚者亦非堆積¶
之厚比薄者稍厚耳十有九掩瞳神亦名遮睛障病最¶
難治為光滑深沉之故有隂陽二證之别陽者明處看¶
則不甚鮮白暗處看則明亮而大隂者暗處看則昏淺¶
明處看則明大然雖有隂陽驗病之别而治法則同雖¶
堅心久治亦難免終身之患　水晶障證色白如水晶¶
清瑩見内但髙厚滿珠看雖易治得效最遲葢雖清而¶
<pb:KR3e0078_WYG_015-57b>¶
滑根深氣結故也乃初起膏傷時内服寒涼太過外㸃¶
氷片太多致精液凝滯結為此病非比白混障之浮嫰¶
可治者當識别之庶無舛誤其名有三曰水晶曰玉翳¶
浮瞞曰氷輪如氷凍之堅若傍斜細看則白透睛瞳内¶
隂處與日中看其形一同治雖畧減難免終身之患¶
魚鱗障證色雖白澀而不光亮狀帶欹斜故號魚鱗乃¶
氣結膏凝不能除絶者如凝脂翳損及大片病已甚不¶
得已大用寒涼及氷片多㸃者往往結為此也　馬蝗¶
<pb:KR3e0078_WYG_015-58a>¶
積證與努肉大同小異葢殺伐内外藥治皆同但努肉¶
有不用割而治愈故曰小異也亦有是努肉先起後變¶
為重其狀兩頭尖薄中間髙厚肉紅色若馬蝗狀横卧¶
於中四匝有薄薄肉油紫赤筋脈圍遶乃血分之病久¶
久方成最不易治且難去而易來風疾人每多患此治¶
之必先用鈎割十去五六方用殺伐之藥則有功不割¶
則藥力不敵病勢徒費其力然割須用烙其根處不爾¶
則朝去暮生枉受痛楚多則有激邪之禍變證出焉外雖¶
<pb:KR3e0078_WYG_015-58b>¶
刼治内須平治不然外雖平而内必發徒勞無功此狀¶
乃横條非若努攀漫積之謂也　努肉證多起上輪有¶
障如肉或如黄油至後漸漸厚而長積赤瘀努起如肉¶
或赤如硃凡性燥暴悖恣嗜辛熱之人患此者多久則¶
漫珠積肉視亦不見治宜殺伐久久自愈積而無瘀甚¶
惡證及珠尚露者皆不必用鈎割之治一云努肉攀睛¶
或先赤爛多年肝經為風所衝而成或用力作勞有傷¶
肝氣而得或痒或痛自兩眥頭努出心氣不寧憂慮不¶
<pb:KR3e0078_WYG_015-59a>¶
已遂乃攀睛或起筋膜宜服洗刀散及二黄散定心丸¶
　肺瘀證由眥而起貫過氣輪如皮似筋横帶至於風¶
輪光亦不損甚則掩及瞳神方礙瞻視大抵十之八九¶
皆由大眥而起有赤白二證赤者血分白者氣分其原¶
在心肺二經初起如薄薄黄脂或赤脈數條後漸漸大¶
而厚赤者少白者多雖赤者亦是白者所致葢先有白¶
而不忌火毒辛熱故傷血而赤非血分之本病也治赤¶
雖退其質不退必須殺伐殺伐之治雖不見形勢之惡¶
<pb:KR3e0078_WYG_015-59b>¶
久而且痛功亦遲緩不若一割即去烙之免其再發大¶
抵眼科鈎割一法唯此患最為得效　鷄冠蜆肉二證¶
形色相類經絡相同治亦一法故總而言之非二病同¶
生之謂也其狀色紫如肉形類鷄冠蜆肉者即是多生¶
睥眥之間然後害及氣輪而遮掩於目治者須用割治¶
七八後用殺伐不然藥徒費功若割亦用烙定方好其¶
目大眥内有紅肉一塊如鷄冠蜆肉者乃心經血部之¶
英華若誤割者輕則損目重則喪命慎之(抽風湯/決明散)　魚¶
<pb:KR3e0078_WYG_015-60a>¶
子石榴二證經絡同治法亦同故總而言之亦非二病¶
同生魚子障非聚星之比又非玉粒之比其狀生肉一¶
片外面纍纍顆顆叢生於目或淡紅色或淡黄色或肉¶
色石榴狀如榴子綻露於房其病紅肉顆或四或六¶
或八四角生來障滿神珠視亦不見已上二章俱是血¶
部瘀實之病目疾惡證治用割割後見三光者方可伐¶
治三光瞑黒者内必瞳神有損不必治也　輪上一顆¶
如赤荳證氣輪有赤脈灌注直落風輪風輪上有顆積¶
<pb:KR3e0078_WYG_015-60b>¶
起色紅初如赤小荳次後積大專為内有瘀血之故急¶
宜開導血漸通顆亦漸消病到此十有九損若白珠上¶
獨自有顆鮮紅者亦是瘀滯上下無絲脈接貫者只用¶
㸃服自消若有貫接者必絡中有血灌來宜向所來之¶
處尋看量其輕重而導之若白輪有紅顆而脹急澀痛¶
者有變而急痛連内而根深接内者火疳也又非此比¶
若白珠雖有紅顆而珠不疼雖疼不甚者病輕治亦易¶
退善消可矣　睛中一㸃似銀星證白㸃一顆如星光¶
<pb:KR3e0078_WYG_015-61a>¶
滑當睛中葢定雖久不大不小傍視瞳神在内只是小¶
些其視光華亦損乃目痛時不忌房事及服滲泄下焦¶
寒涼之藥過多火雖退而腎絡氣滯膏凝結為此病雖¶
服不退㸃亦不除終身之患也　五花障證生於神珠¶
之上斑斑雜雜葢五藏經絡間之氣俱傷結為此疾其¶
色或白或糙米色或肉色中帶焦黄微紅藍碧等色斑¶
斕駁雜不一若中有一㸃黒色者乃腎絡氣見雖治不¶
能盡去此狀與斑脂翳瑪瑙内傷形畧相似斑脂翳乃¶
<pb:KR3e0078_WYG_015-61b>¶
破而結成瘢痕不能去者瑪瑙内傷乃小而薄未掩瞳¶
神之輕者此則髙厚顯大生在膏外可退故不同耳¶
混障證謂漫珠皆一色之障也患之者最多有赤白二¶
證赤者易治於白者赤者怕赤脈外爬白者畏光滑如¶
苔有此二樣牽帶者必難退而易發若先因别證而成¶
混障則障去而原病見矣若無别證到底只是一色者¶
若混障因而犯禁觸發者則變證出先治變證後治本¶
病　一云混睛證白睛先赤而後痒痛迎風有淚閉澀¶
<pb:KR3e0078_WYG_015-62a>¶
難開或時無事不久亦發年深則睛變成碧色滿目如¶
凝脂赤路如横赤絲此毒風積熱宜服地黄散外㸃七¶
寳膏　驚振外障證目被物撞觸而結為外障也與傷¶
在膏上急者不同初撞目時亦有珠疼澀脹之苦為其¶
傷輕而瘀自潛消故痛雖止而不戒禁有所觸發其火¶
致水不清氣滯絡澀而生外障有撞雖輕反不知害有¶
所觸犯遂為外障者有撞重不戒反觸而變為凶疾者¶
凡外障結而珠疼頭痛及腫脹者皆是惡證防變急宜¶
<pb:KR3e0078_WYG_015-62b>¶
治之(治見為物/所傷條)　黒翳如珠證非蟹睛木疳之比木疳¶
是大者生則瞳損不可治此則至大方損珠後損瞳神¶
也又非蟹睛因破流出之比此肝氣有餘欲泛起之患¶
故從風輪際處發起黒泡如珠子圓而細或一或二或¶
三四五六多寡不一其證火實盛者痛虚緩者不痛治¶
亦易平若長大則有裂目之患(先服羚羊角散/後服補腎丸)　木疳¶
證生於風輪者多其色藍緑青碧有虚實二證虚者大¶
而昏花實者小而痛澀非比蟹睛因破而出乃自然生¶
<pb:KR3e0078_WYG_015-63a>¶
出者大小不一亦隨其變長也　内障　在睛裏昏¶
暗與不患之眼相似唯瞳神裏有隠隠青白者無¶
隠隠青白者亦有之　婁全善云内障先患一目¶
次第相引兩目俱損者皆有翳在黑睛内遮瞳子¶
而然今詳通黑睛之脈者目系也目系屬足厥隂足¶
太陽手少隂三經葢此三經藏府中虚則邪乘虚入經¶
中鬱結從目系入黒睛肉為翳龍木論所謂腦脂流下¶
作翳者即足太陽之邪也所謂肝氣衝上成翳者即足¶
<pb:KR3e0078_WYG_015-63b>¶
厥隂之邪也故治法以針言之則當取三經之腧穴如¶
天柱風府太衝通里等穴是也其有手巧心審諦者能¶
用針於黒眼裏撥其翳為效尤捷也以藥言之則當補¶
中疏通此三經之鬱結使邪不入目系而愈　飲食不¶
節勞傷形體脾胃不足内障眼病宜人參補胃湯益氣¶
聰明湯圓明内障升麻湯復明散婁云右四方治目不¶
明皆氣虚而未脱故可與參茋中微加連檗若氣既脱¶
則黄檗等涼劑不可施經云陽氣者煩勞則張精絶目¶
<pb:KR3e0078_WYG_015-64a>¶
盲不可以視耳閉不可以聽之類是其證也　内障右眼¶
小眥青白翳大眥亦微顯白翳腦痛瞳子散大上熱惡¶
熱大便澀後痞難小便如常遇熱暖處頭疼暗脹能食¶
日没後天隂暗則昏此證可服滋隂地黄丸翳在太眥¶
加升麻葛根翳在小眥加柴胡羌活　東垣云肝木旺¶
則火之勝無所畏懼而妄行也故脾胃先受之或病目¶
而生内障者脾裹血胃主血心主脈脈者血之府也或¶
曰心主血又曰脈主血肝之竅開於目也(治法亦地黄/丸當歸湯之)¶
<pb:KR3e0078_WYG_015-64b>¶
(類是/也)　倪仲賢論隂弱不能配陽之病曰五藏無偏勝¶
虚陽無補法六府有調候弱隂有强理心肝脾肺腎各¶
有所滋生一藏或有餘四藏俱不足此五藏無偏勝也¶
或浮或為散是曰陽無根益之欲令實翻致不能禁此¶
虚陽無補法也膀胱大小腸三焦膽包絡俾之各有主¶
平祕永不危此六府有調候也衰弱不能濟遂使陽無¶
禦反而欲匹之要以方術盛此弱隂有强理也解精微¶
論曰心者五藏之専精目者其竅也又為肝之竅腎主¶
<pb:KR3e0078_WYG_015-65a>¶
骨骨之精為神水故肝木不平内挾心火為勢妄行火¶
炎不制神水受傷上為内障此五藏病也勞役過多心¶
不行事相火代之五藏生成論曰諸脈皆屬於目相火¶
者心包絡也主百脈上榮於目火盛則百脈沸騰上為¶
内障此虚陽病也膀胱小腸三焦膽脈俱循於目其精¶
氣亦皆上注而為目之精精之窠為眼四府一衰則精¶
氣盡敗邪火乘之上為内障此六府病也神水黒眼皆¶
法於隂白眼赤脈皆法於陽隂齊陽侔故能為視隂微¶
<pb:KR3e0078_WYG_015-65b>¶
不立陽盛即淫隂陽應象大論曰壯火食氣壯火散氣¶
上為内障此弱隂病也其病初起時視覺微昏常見空¶
中有黒花神水淡緑色次則視岐覩一成二神水淡白¶
色可為沖和養胃湯主之益氣聰明湯主之千金磁硃¶
丸主之石斛夜光丸主之有熱者㵼熱黄連湯主之久¶
則不覩神水純白色永為癈疾也然廢疾亦有治法先¶
令病者以冷水洗眼如氷氣血不得流行為度用左手¶
大指次指按定眼珠不令轉動次用右手持鴨舌針去¶
<pb:KR3e0078_WYG_015-66a>¶
黒睛如米許針之令入白睛甚厚欲入甚難必要手準¶
力完重針則破然後斜回針首以針刀刮之障落則明¶
有落而復起者起則重刮刮之有至再三者皆為洗不¶
甚冷氣血不凝故也障落之後以綿裹黑荳數粒令¶
如杏核樣使病目垂閉覆眼皮上用輭帛纒之睛珠不¶
得動移為度如是五七日纔許開視勿勞也亦須服上¶
藥庶幾無失此法治者五六不治者亦四五五藏之病¶
虚陽之病六府之病弱隂之病四者皆為隂弱不能配¶
<pb:KR3e0078_WYG_015-66b>¶
陽也學者慎之　青風内障證視瞳神内有氣色昏蒙¶
如晴山籠淡煙也然自視尚見但比平時光華則昏蒙¶
日進急宜治之免變緑色變緑色則病甚而光没矣隂¶
虚血少之人及竭勞心思憂鬱忿恚用意太過者毎有¶
此患然無頭風痰氣夾攻者則無此患病至此亦危矣¶
不知其危而不急救者盲在旦夕耳(羚羊角湯腎白附/子丸  補  磁石)¶
(丸/散)　(羚羊角/還睛散)　緑風内障證瞳神氣色濁而不清其色¶
如黄雲之籠翠岫似藍靛之合藤黄乃青風變重之證¶
<pb:KR3e0078_WYG_015-67a>¶
久則變為黄風雖曰頭風所致亦由痰濕所攻火鬱憂¶
思忿怒之過若傷寒瘧疫熱蒸先散瞳神而後緑後黄¶
前後並無頭痛者乃痰濕攻傷真氣神膏耗溷是以色¶
變也葢久鬱則熱勝熱勝則肝木之風邪起故瞳愈散¶
愈黄大凡病到緑風危極矣十有九不能治也一云此¶
病初患則頭旋兩額角相牽瞳入連鼻鬲皆痛或時紅¶
白花起或先左而後右或先右而後左或兩眼同發或¶
吐逆乃肺之病肝受熱則先左肺受熱則先右肝肺同¶
<pb:KR3e0078_WYG_015-67b>¶
病則齊發先麢羊角散後服還睛散　黒風内障證與¶
緑風候相似但時時黒花起乃腎受風邪熱攻於眼宜¶
涼腎白附子丸補腎磁石丸還睛散　黄風内障證瞳¶
神已大而色昏濁為黄也病至此十無一人可救者¶
銀風内障證瞳神大成一片雪白如銀其病頭風痰火¶
人偏於氣忿怒鬱不得舒而傷真氣此乃痼疾恐金丹¶
不能為之返光矣　絲風内障證視瞳神内隱隱然若¶
有一絲横經或斜經於内自視全物亦有如碎路者乃¶
<pb:KR3e0078_WYG_015-68a>¶
絡為風攻鬱其真氣𤣥府有一絲之遏故視亦光華有¶
損久而不治則變重為内證之篤矣　烏風内障證色¶
昏濁暈滯氣如暮雨中之濃煙重霧風痰人嗜欲太多¶
敗血傷精腎絡損而膽汁虧真氣耗而神光墜矣　偃¶
月内障證視瞳神内上半邊有隱隱白氣一灣如新月¶
覆垂向下也乃内障欲成之候成則為如銀醫腦漏人¶
及腦有風寒不足隂氣怫鬱者患之與偃月侵睛在輪¶
膜中來緩者不同　仰月内障證瞳神下半邊有白氣¶
<pb:KR3e0078_WYG_015-68b>¶
隱隱一灣如新月仰而從下生向上也久而變滿為如¶
銀内障乃水不足木失培養金反有餘故精液虧而元¶
氣鬱滯於絡而為病也　如銀内障證瞳神中白色如¶
銀也輕則一㸃白亮如星似片重則瞳神皆雪白而圓¶
亮圓亮者一名圓翳内障有仰月偃月變重為圓者有¶
一㸃從中起視漸昏而漸變大不見者乃鬱滯傷乎太¶
和清純之元氣故陽光精華為其閉塞而不得發見亦有¶
濕冷在腦腦油滴落而元精損鬱閉其光非銀風内障¶
<pb:KR3e0078_WYG_015-69a>¶
已散大而不可復收之比年未過六十及過六十而血¶
氣未衰者撥治之皆有復明之理　如金内障證瞳神¶
不大不小只是黄而明瑩乃是元氣傷滯所成因而痰¶
濕隂火攻激故色變易非若黄風之散大不可醫者¶
緑映瞳神證瞳神乍看無異久之専精熟視乃見其深¶
處隱隱綠色自視亦漸覺昏眇病甚始覺深緑而變有¶
氣動之患葢痰火濕熱害及於清純太和之元氣也久¶
而不治反有觸犯者為如金青盲等證其日中及日映¶
<pb:KR3e0078_WYG_015-69b>¶
紅光處看瞳神有緑色而彼自視不昏者乃紅光爍於¶
瞳神照映黒紅相射而光映為緑之故非緑色自生之¶
謂及春夏瞳神亦覺色微微緑瑩者乃肝膽清純之正¶
氣而視亦不昏不可誤認為此但覺昏眇而瞳神緑色¶
明處暗處看之皆一般氣濁不清者是此證也　雲霧¶
移睛證謂人自見目外有如蠅蛇旗斾蛺蝶縧環等狀¶
之物色或青黒粉白微黄者在眼外空中飛揚撩亂仰¶
視則上俯視則下也乃𤣥府有傷絡間精液耗澀鬱滯¶
<pb:KR3e0078_WYG_015-70a>¶
清純之氣而為内障之證其原皆屬膽腎黒者膽腎自¶
病白者因痰火傷肺金之清純不足黄者脾胃清純之¶
氣有傷其絡葢瞳神乃先天元陽之所主稟聚五藏之¶
精華因其内損而見其状虚弱不足人及經產去血太多¶
而悲哭太過深思積忿者每有此病小兒疳證熱證瘧¶
疾傷寒日久及目痛久閉蒸傷精液清純之氣亦有此¶
患幼而無知至長始曉氣絡已定治亦不愈今人但見¶
此證則曰鬼神現像反泥於禳禱而不求内治他日病¶
<pb:KR3e0078_WYG_015-70b>¶
愈盛而狀愈多害成而不可救矣　圓翳内障證黒睛¶
上一㸃圓日中見之差小隂處見之則大或明或暗視¶
物不明醫者不曉以冷藥治之轉見黒花此因肝腎俱¶
虚而得也宜服皂角丸合生熟地黄丸及補肺散補腎¶
丸鎮肝丸虎精丸聚寳丸化毒丸青金丹捲雲膏　氷¶
翳内障證如氷凍堅實傍觀目透於瞳神内隂處及日¶
中看之其形一同疼而淚出此因膽氣盛遂使攻於肝¶
而得之宜服七寳丸皂角丸合生熟地黄丸通肝散羊¶
<pb:KR3e0078_WYG_015-71a>¶
肝丸㵼肝丸分珠散　滑翳内障證有如水銀珠子但¶
微含黄色不疼不痛無淚遮遶瞳神宜服皂角丸生熟¶
地黄丸還睛丸羊肝丸黄連膏　澀翳内障微如赤色¶
或聚或開兩傍微光瞳神上如凝脂色時復澀痛而無¶
淚出宜服皂角丸生熟地黄丸　散翳内障證形如鱗¶
㸃或臉下起粟子而爛日夜痛楚瞳神最疼常下熱淚¶
宜服皂角丸生熟地黄丸八味還睛散(四物湯穀精散/磨風膏宣肺湯)¶
(清金散/雄猪散)　浮翳内障證上如氷光白色環遶瞳神初生¶
<pb:KR3e0078_WYG_015-71b>¶
目小眥頭至黒珠上不痒不痛無血色相潮宜服皂角¶
丸合生熟地黄丸(宣肺湯/細辛散)　(七寳散/川芎散)　(白萬膏/)　沉翳¶
内障證白藏在黒水下向日細視方見其白或兩眼相¶
傳疼痛則早輕夜重間或出淚宜服皂角丸及生熟地¶
黄丸(靈寳丹/羊肝丸)　(救睛丹/美玉散)　(二和散/)右自圓翳以下七證¶
雖有治法終難奏功唯金針撥之為善　偃月侵睛證¶
風輪上半邊氣輪交際從白膜内隱隱白片薄薄葢向¶
下來其色粉青乃非内非外從膜中而來者初不以為¶
<pb:KR3e0078_WYG_015-72a>¶
意久之始下風輪而損光或沿徧風輪周匝而為棗花¶
為害最遲人每忽之常中其患乃腦有風濕久滯鬱中¶
微火攻擊腦油滴下親火嗜燥好酒暴怒激走其鬱者¶
為變亦急凡髪經水不待乾而濕蒸及痰火人好燥膩¶
濕熱物者皆有此患(墜翳丸/)　棗花障證甚薄而白起¶
於風輪周匝從白膜之内四圍環布而來也凡性燥急¶
及患痰火竭視勞瞻躭酒嗜辣傷水濕熱之人多罹此¶
患久則始有目急乾澀昏花不爽之病犯而不戒甚則¶
<pb:KR3e0078_WYG_015-72b>¶
有瞳神細小内障等症或因人觸激火入血分淚而赤¶
痛者亦在變證之例雖有棗花鋸齒之説實無正形又¶
有二十四枚四十枚之數百無一二不必拘拘泥於此¶
説凡見白圏傍青輪際從白膜四圍圏圓而來即是此¶
證若白而嫩在風輪外四圍生起珠赤痛者是花翳白¶
陷不可誤認為此一云此候周圍如鋸齒四五枚相合¶
赤色刺痛如針視物如煙晨輕晝則痛楚迎風有淚昏¶
暗不見宜皂角丸生熟地黄丸(桑白皮湯/㽔生散)　白翳黄心¶
<pb:KR3e0078_WYG_015-73a>¶
證四邊皆白中心一㸃黄大小眥頭微赤時下澀淚團¶
團在黒珠上乃肝肺相傳停留風熱宜服還睛散及皂角¶
丸合生熟地黄丸　黒花翳證其狀青色大小眥頭澀¶
痛頻頻下淚口苦不喜飲食葢膽受風寒宜涼膽丸還¶
精丸四物湯靈寳丸青金散皂角丸生熟地黄丸　五¶
風變成内障證其候頭旋偏腫痛甚瞳人結白顔色相¶
間却無淚出乃毒風腦熱所致目中如坐暗室常自憂¶
歎宜除風湯皂角丸合生熟地黄丸　龍木論内障根¶
<pb:KR3e0078_WYG_015-73b>¶
源歌不疼不痛漸昏濛薄霧輕煙漸漸濃或見花飛蛇¶
亂出或如絲絮在虚空此般狀樣因何得肝藏停留熱¶
與風大叫大啼驚與恐腦脂流入黒睛中初時一眼先¶
昏暗次第相牽與一同苦口何須陳逆耳只縁肝氣不¶
相通此時服藥宜銷定將息多乖即没功日久既應全¶
黒暗時名内障障雙瞳名字隨形分十六龍師聖者㑹¶
推窮靈藥這回難得效金針一撥日當空强修將息依¶
前説莫遣依前病復蹤　針内障眼法歌内障由來十¶
<pb:KR3e0078_WYG_015-74a>¶
六般學醫人子審須看分明一一知形狀下針方可得¶
安然若將針法同圓翳誤損神光取瘥難冷熱光明虚¶
與實調和四體待令安不然氣悶違將息嘔逆勞神翳¶
却翻咳嗽震頭皆未得多驚先服鎮心丸若求涼藥銀¶
膏等用意臨時休候看老翳細針初復嫩針形不可一¶
般般病虚新産懐娠月下手纔知將息難不雨不風兼¶
浩月清齋三日在針前安心定意行醫道念佛親姻莫¶
雜喧患者向明盤膝坐提撕腰帶得心安針者但行賢¶
<pb:KR3e0078_WYG_015-74b>¶
哲路惻隠之情實善縁有血莫驚須住手裹封如舊再¶
開看忽然驚振醫重卜服藥三旬見朗然七日解封難¶
見日花生水動莫他言還睛丸散堅心服百日分明復¶
舊根　針内障後法歌内障金針針了時醫師言語要¶
深知綿包黒荳如毬子眼上安排日係之卧眠頭枕須¶
安穩仰卧三朝莫厭遲封後忽然微有痛腦風牽動莫¶
他疑或針或絡依經法痛極仍將火熨之擬吐白梅含¶
咽汁吐來仰卧却從伊起則恐因遭努損雖然稀有也¶
<pb:KR3e0078_WYG_015-75a>¶
須知七朝豉粥温温食震著牙開事不宜大小便時須¶
緩緩無令自起與扶持髙聲叫喚言多後驚動睛輪見¶
雪飛如此志心三十日漸行出入認親知狂心莫憶隂¶
陽事夫婦分牀百日期一月不須臨洗面針痕濕著痛¶
微微五腥酒麫周年斷服藥平除病本基　右龍木論¶
金針開内障大法謹按其法初患眼内障之時其眼不¶
痛不澀不痒頭不旋不痛而翳狀已結成者宜金針撥¶
去其翳如撥雲見日而光明也今具其畧於後　開内¶
<pb:KR3e0078_WYG_015-75b>¶
障圗　圓翳(初患時見蠅飛花發垂蟻薄煙輕霧先患/一眼次第相牽俱圓翳如油㸃浮水中陽)¶
(看則小隂看則大/金針一撥即去)　滑翳(翳如水銀珠/宜金針撥之)　澀翳(翳如凝/脂色宜)¶
(針撥/之)　浮翳(藏形睛之深處細看/方見宜針深撥之)　横翳(横如劍脊兩/邊薄中央厚)¶
(宜針於中央厚處撥之已上五翳皆先患一目向後俱/損初患之時其眼痛澀頭旋額痛雖有翳狀亦難針撥)¶
(獨偃月翳棗花翳黒水凝翳微/有頭旋額痛者宜針輕撥之)　氷翳(初患時頭旋額/痛者眼臉骨鼻)¶
(頰骨痛目内赤澀先患一眼向後翳如氷凍堅白宜/於所過經脈針其俞穴忌出血宜針撥動不宜强撥)¶
偃月翳(初患時微微頭旋頭痛先患一目次第相牽/俱損翳一半厚一半薄宜針先從厚處撥之)¶
棗花翳(初患時㣲有頭旋眼澀眼中時時痒痛先患一眼/向後俱翳周圍如鋸齒輕輕撥去莫留短脚兼)¶
<pb:KR3e0078_WYG_015-76a>¶
(於所過之經/針灸其腧)　散翳(翳如酥㸃乍青/乍白宜針撥之)　黒水凝翳(初患/時頭)¶
(旋眼澀見花黄黒不定/翳凝結青色宜針撥之)　驚振翳(頭腦被打築惡血流/入眼内至二三年成)¶
(翳翳白色先患之眼不宜/針牽損後患之眼宜針之)　雖不痛不痒其翳黄色紅¶
色者不宜針撥翳狀破散者不宜針撥中心濃重者不¶
宜針撥撥之不動者曰死翳忌撥獨白翳黄心宜先服¶
藥後針之若無翳者名曰風赤不宜針　白翳黄心(翳/四)¶
(邊白中心黄者先服逐翳散次針足經所過/諸穴後用金針輕撥若先患一眼向後俱損)　烏風(無/翳)¶
(但瞳人小三五年内結成翳青白色不神/宜針視物有花為虚宜藥補不宜藥㵼)肝風(無翳眼/前多見)¶
<pb:KR3e0078_WYG_015-76b>¶
(虚花或白或黒或赤或黄或見一物/二形二眼同患急宜補治切忌房勞)　五風變(初患時/頭旋額)¶
(痛或一目先患或因嘔吐/雙目俱暗瞳子白如霜)　緑風(初患時頭旋額角偏/痛連眼臉眉及鼻頰)¶
(骨痛眼内痛澀先患一眼向後/俱損無翳目見花或紅或黑)　黒風(初患時頭旋額/偏痛連眼臉鼻)¶
(額骨痛眼内痛澀先患一眼/向後俱損無翳眼見黒花)　青風(初患時微有痛澀/頭旋腦痛先患一)¶
(眼向後俱損無/翳勞倦加昏重)　雷頭風變(初患時頭旋惡心嘔吐先/患一目次第相牽俱損瞳)¶
(神或大或小/凝脂結白)¶
　¶
　證治準繩卷十五¶
