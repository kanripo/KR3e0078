# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.636245
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百六
<pb:KR3e0078_WYG_106-1a>¶
欽定四庫全書¶
　證治準繩巻一百六¶
　　　　　　　　　　　　明　王肯堂　撰¶
　外科¶
　　　疔瘡¶
疔瘡者以其瘡形如丁盖之狀而得名皆生頭面四肢¶
發黄疱中或紫黑必先癢後痛先寒後熱凡人一二日¶
間惡寒發熱四肢沉重心悸眼花頭疼體痛稍異如常¶
<pb:KR3e0078_WYG_106-1b>¶
之證須宜徧身㝷認如有小瘡與嘗患之瘡稍異即是¶
疔也大抵起紫疱者多起堆核者少發於手上者多發¶
於别處者少生兩足者多有紅絲至臍生兩手者多有¶
紅絲至腋生唇面口内者多有紅絲入喉以鍼刺瘡不¶
痛無血是其候也經云膏粱之變足生大疔大抵多由¶
恣食厚味卒中飲食之毒或感四時不正之氣或感蛇¶
蟲之毒或感疫死牛馬猪羊之毒或人汗入肉而食之¶
皆生疔瘡各宜審而治之若嘔逆直視譫語如醉者不¶
<pb:KR3e0078_WYG_106-2a>¶
可治矣又有内疔一證與外疔之證大同但瘡形不現¶
過數日間有一處腫起者即是内疔所發之處但腹痛¶
甚者便須作内疔治之不可緩也緩則殺人　華元化¶
云疔百五色屬五臟紅屬心發於舌根青屬肝發於目¶
下黄屬脾發於口唇白屬肺發於右鼻黑屬腎發於耳¶
前以種類言之千金方外臺秘要神巧萬全方皆稱一¶
十三種殆不止也　麻子疔狀如麻子而稍黑四邉微¶
赤多痒少痛忌食麻子油衣麻衣并入麻田中行穿麻¶
<pb:KR3e0078_WYG_106-2b>¶
布人　火疔發於頂門或發於面身熱如火狀如湯火¶
燒灼瘡頭有黑黶四邉烟焰又如赤粟米忌火灸燒鍼¶
烙　脾疔生於唇四白　眉疔生於眉　髭疔生於髭¶
中　龍泉疔生於唇上　虎鬚疔生於唇下　魚尾疔¶
生於眼角外　顴疔生於顴骨上亦名赤面疔其狀色¶
白頂陷如錢孔鼻有紫色者大㐫　耳疔生於耳中亦¶
名黑疔連腮赤腫　鼻疔生於鼻内痛引腦門不能運¶
氣鼻如大瓶黑色者不治　頰疔生於面頰骨尖髙處¶
<pb:KR3e0078_WYG_106-3a>¶
　氣疔形如氣泡感怒而生　腐疔色白有皰三日内¶
頂陷狀如初灸瘡因夏月造豆腐時人汗滴於内食之¶
而生忌食豆腐　&KR0294;疔因中隂邪之毒而生　瓜藤疔¶
延蔓無數忌瓜田中行　石疔皮肉相連堅硬如石刺¶
之不入肉微痛忌砂礫　鹽膚疔大如匙而四邉皆赤¶
有黑㸃如粟粒起忌食鹽物　水洗疔狀如錢形或如¶
錢孔瘡頭白裏黑&KR0034;汁出而中硬極癢透骨搔則快然¶
忌水洗渡河及飲漿水　浮嘔疔其狀圓曲少許不合¶
<pb:KR3e0078_WYG_106-3b>¶
長而狹如薤葉大内黄外黑黑處刺不痛黄處刺則痛¶
　三十六疔其狀頭黑浮起形如黑豆四畔起大赤色¶
今日生一明日二後日三乃至十若滿三十六藥所不¶
能治未滿者可治俗名黑皰忌嗔怒蓄積愁恨　猪疔¶
形圓而小瘡口内有油　羊疔形長而白色　牛疔形¶
圓而小瘡内無油皰起搯不破有寒熱　狗疔色赤而¶
長或帶尖與牛疔同無忌不殺人　驢馬疔其狀三角¶
頂上有黑㸃根脚有赤色或突起　水疔狀如水泡因¶
<pb:KR3e0078_WYG_106-4a>¶
飲隔宿水而生忌飲水　臍疔生於臍　脇疔生於脇¶
　刀鎌疔狀如薤葉長寸許肉黑如燒烙忌刀鍼　暗¶
疔生兩腋下而無頭但　下堅　四肢拘急寒熱大作¶
隂嚢腫痛睪丸附生突兀如疔寒熱併作亦名暗疔¶
寸疔生手指骨節間　虎口疔生合谷穴　魚臍疔狀¶
如魚臍　茱萸疔中凹邉突　蛇眼疔頭黑皮浮形如¶
小豆狀似蛇眼忌惡眼㸔并嫉妬人見之及觸毒藥¶
紅絲疔一名血箭疔一名赤疔一名紅演疔生於舌根¶
<pb:KR3e0078_WYG_106-4b>¶
下或生頭面或生手足骨節間其證最急宜迎其經刺¶
出惡血則愈稍遲毒氣攻心嘔噦迷悶者死若絲近心¶
腹者就於絲盡處刺出惡血更挑破初起瘡頭以泄其¶
毒　芝蔴疔走注不定徧身疼痛不能轉側　爛疔潰¶
出膿水大如匙面色稍黑有白斑忌沸湯熱食爛物¶
雌疔瘡頭稍黄向裏黶亦似灸瘡四面皰漿起心凹色¶
赤大如錢孔又有一枚在他處以水噀之則見大忌房¶
事　雄疔其狀頭黑黶突起四畔仰皰漿起有水出色¶
<pb:KR3e0078_WYG_106-5a>¶
黄大如錢孔忌房事　黄疔有眼在皮發如齒齦之色¶
手足麻木涎出不語者死　黑疔狀如黑皰　櫻桃疔¶
狀如櫻桃　蛇頭疔生手指頭兩旁狀如虵頭甚腥穢¶
紫黑色痛引心有潰爛脱落者　足面疔狀如粟米痒¶
極入骨急隔蒜灸之　大抵如豆如臼如箔金如茱萸¶
如石榴子或發疹搔破而青黄赤色汁出或衣物觸著¶
而疼痛忽生或白而腫實或赤而浮虚其狀不一初覺¶
頂不起者急隔蒜灸之灸而有皰者吉無皰者凶服汗¶
<pb:KR3e0078_WYG_106-5b>¶
劑得汗則生無汗則死刺出紫血者危出黑血者死¶
緩者一日瘡頂皰色微白二日皰色大白三日色微紫¶
四日色真紫皆緩之候也　急者五日色微青小緊六¶
日色深青大𦂳七日色黑其形如魚臍或如灸瘡之狀¶
皆急之候也　凡生疔瘡身熱頭疼手足温和飲食如¶
常疔之四圍赤腫名曰䕶塲可治　凡生疔瘡眼白晴¶
癡不轉渴欲飲水内熱瘡盛唇舌青卧牀不能起五心¶
腫頭暈眼花氣麤食不進脈伏譫語惡心腹痛冷汗出¶
<pb:KR3e0078_WYG_106-6a>¶
手足冷滑泄無度疔之四圍無赤腫名曰不䕶塲不可¶
治　瘡證吉者有應如生一疔之外别處肉上再生一¶
小瘡即是有應可用鍼挑破䕶塲瘡四圍有赤腫生多¶
瘡者謂之滿天星飲食如常頭痛身熱手足温　瘡證¶
凶者無應别處肉上無瘡不䕶塲疔四圍無赤腫腹痛¶
甚者有内疔若毒入心腹眼黑如見火光煩悶嘔逆恍¶
惚癡眠瞳人不動赤脈貫睛胸脇赤腫瘡陷不起發皆¶
死候也　凡疔瘡必有紅絲路急用鍼於紅絲所至之¶
<pb:KR3e0078_WYG_106-6b>¶
處出血及刺疔頭四畔出血若鍼之不痛或無血者以¶
鍼燒紅頗烙患處以痛為度若下部所患多宜隔蒜灸¶
之痛則灸至不痛不痛則灸至痛若灸之而不痛者宜¶
明灸之及鍼疔四畔出去惡血却以稜鍼深刺破疔頭¶
瘡口用海馬拔毒散敷之或雄礬丹敷之待疔四圍發¶
黄皰浮腫知痛為佳若疔未發用火鍼四畔亂刺如有¶
紅絲脈盡處亦以火鍼四向刺㫁其絲脈如此様刺了¶
即敷藥若疔不痛不發者用艾火於疔瘡上灸之三壯¶
<pb:KR3e0078_WYG_106-7a>¶
候瘡邉起黄皰發後方可貼膏藥凡疔腫皆刺中心至¶
痛又刺四畔令出惡血去血敷藥藥氣入鍼孔佳若不¶
鍼透瘡内不得力也若起紫疱初然切不可鍼破服藥¶
赴出皰自破出血水為妙若服藥皰又不破方以鍼挑¶
破無妨若起紫皰腫痛者以萬病解毒丸外塗内服若¶
成膿不乾者以米醋調鐵鏽塗之自然凸出膿水即乾¶
　多有患此不覺而竟死者用燈照㸔徧身有小瘡即¶
是疔毒宜灸瘡處候甦更服敗毒藥并追疔奪命湯若¶
<pb:KR3e0078_WYG_106-7b>¶
内疔之證用化毒丸置舌上含化出涎或只用蟾酥一¶
粒重者二粒置病人舌上含化化後良久用井水漱去¶
毒涎為妙若牙闗𦂳急及喉内患者並宜含蟾酥丸或¶
硃墨丸良久用井水漱去更宜服二丸少停又服二丸¶
又服奪命丹或雄黄丸通利一行得利為度又用霹靂¶
火汗之再用前藥調之或初生一箇次生二箇逐漸流¶
注者急將初生者用鐵筒拔毒膏㸃破消蝕惡肉即不¶
流注却以油髪虵退土蜂房皂角刺各另燒存性等分¶
<pb:KR3e0078_WYG_106-8a>¶
白芨減半為末掞之以平瘡口此即前所謂三十六疔¶
者也其魚臍疔瘡頭深黑破之黄水滲出四畔浮漿其¶
毒尤甚通用前法及服萬病解毒丸以清心行血　治¶
法表實者宜解表以荆防敗毒散追疔奪命湯初發之¶
時必發熱身疼此乃毒氣在表故發表則毒從毛腠而¶
出　裏實者宜攻裏以救命追黄湯連翹攻毒散表證¶
皆罷毒氣入裏口渴便秘毒在内也故攻裏則毒從臟¶
腑而出　表裏俱實者宜解表和裏以化毒消腫和裏¶
<pb:KR3e0078_WYG_106-8b>¶
散加紫河車獨脚蓮紫金藤苦花子其證發熱身疼口¶
渴便秘乃表裏俱見故攻發並用也　腫勢盛脈浮數¶
者宜散之蟾酥丸返魂丹　毒勢盛脈沉實者宜下之¶
奪命丹萬病解毒丸　無表裏證服散毒消毒藥後以¶
復元通氣散加麝香少許　虚弱人以五香連翹湯合¶
十宣散稍虚者只以人參敗毒散(按五香連翹湯乃温/熱走竄之藥既是虚)¶
(人豈其所宜當/用薛氏法為長)　疔毒拔出用金銀白芷散十宣散調¶
理未潰者不須此藥　初發惡寒發熱或拘急或頭疼¶
<pb:KR3e0078_WYG_106-9a>¶
或寒熱交作或肢體重痛或大便秘結宜以敗毒散加¶
防風荆芥連翹黄芩青木香金銀花天花粉大黄生地¶
黄若無惡寒但發熱者可服劫瘴消毒散十神散萬全¶
散若表證皆罷毒氣入裏者可用雄黄丸　怯弱之人¶
不可用峻利藥攻之宜隔蒜灸五十壯以人參敗毒散¶
數劑若生道逺位僻之處非峻利則藥力不到若以峻¶
利則胃氣先傷虚虚之禍有所不免不若灸之為宜¶
疔瘡四畔紅赤漸散開濶走黄不止此名疔瘡走黄宜¶
<pb:KR3e0078_WYG_106-9b>¶
以通聖消毒散通利兩三行次去大黄朴硝調理而愈¶
或解毒消瘴散亦可用之有效此宜作瘴氣治之無誤¶
　疔瘡腫硬脈數煩躁喜冷口渴便秘宜以連翹攻裏¶
散一服次用蟾酥丸若兼有表邪者以荆防敗毒散加¶
金銀花天花粉大黄連翹脈實有熱更加黄連黄芩或¶
只加苦花子退熱治瘴之妙藥也　若因剝割疫死牛¶
馬猪羊&KR0034;悶身冷遍體俱有紫泡此疔毒也急灸泡處¶
良久遂甦即以人參敗毒散加防風荆芥投之　若忽¶
<pb:KR3e0078_WYG_106-10a>¶
然惡寒作嘔肩臂麻木手心瘙癢遂&KR0034;悶不自覺知但¶
有一泡此疔毒也急灸五十壯而甦又五十壯知痛投¶
以荆芥敗毒散而愈古人謂暴死多是疔毒急用燈照¶
徧身若有小瘡紫泡異常者即是急灸其瘡但是胸腹¶
温者可救　若因開割瘴死牛馬猪羊之毒或食其肉¶
致發疔毒或在手足或在頭面或在胸腹或在脇肋或¶
在背脊或在隂胯或起紫泡或起堆核腫痛創人發熱¶
煩悶頭疼身痛骨節煩疼先用天馬奪命丹次用四神¶
<pb:KR3e0078_WYG_106-10b>¶
丸解毒消瘴散次以七神散又以萬病解毒丸劫瘴消¶
毒散兼服硃墨丸并用袪瘴散多用毛屎梯根磨水服¶
或仙人薯根磨水服如不熱磨酒服大熱不退者宜用¶
退熱消毒飲又要以篐瘴散篐住不使走黄又以洗瘴¶
散淋洗次以刷瘴散塗刷若成瘡以掞瘴散掞之好膏¶
藥貼之　若患疔瘡始初不覺不曾用前法出汗過數¶
日外證皆罷或在胸腹之間或在胸之下腫起此乃毒¶
氣入裏所致用霹靂火治之若服當歸散外證不解者¶
<pb:KR3e0078_WYG_106-11a>¶
亦急用霹靂火發散　若疔瘡在兩脇間毒氣欲奔心¶
乃危急之證也可急於瘡尖上用艾炷灸三五壯仍於¶
灸穴前後左右鍼出少血灸瘡四圍有皰起吉無皰凶¶
若疔在虛輭不便處不可用鍼只可用松鍼法針㫁紅¶
絲路若生兩胯間毒氣欲奔腎者用松針法於兩胯紅¶
絲路盡處針㫁出血若生頭面上者可於項間紅絲路¶
盡處針㫁出血若各處紅絲路亦有不現者亦可以消¶
詳用松針法針之凡用松針者盖因紅絲路不現無可¶
<pb:KR3e0078_WYG_106-11b>¶
下針故用此法於項下脇下腋胯虚輭之處針㫁紅絲¶
路不使毒氣攻心攻腎而已　若手足厥冷六脈俱絶¶
者此毒氣已深氣血為毒氣所併不能通流故體冷而¶
脈不見宜木香流氣飲連進數服氣血通流脈自回矣¶
然後依法治之萬不失一　内疔之證與外疔並同亦¶
發寒熱頭疼身痛但瘡形不現不過數日胸背腹脇頭¶
面手足間或有一處腫起即内疔所發之處急用霹靂¶
火如前不䕶塲汗法於腫處出汗若身體寒熱雖未有¶
<pb:KR3e0078_WYG_106-12a>¶
腫起但腹痛甚者便須作内疔證用後法治之不可緩¶
也　治内疔蟾酥須於取時用桑葉小錢大入蟾酥搗¶
和得所丸如珍珠大隂乾用¶
治驗　張嗣伯嘗聞屋中呻吟聲曰此病甚重乃徃視¶
之見一老姥稱體痛而處處有黯黑無數張還煮斗餘¶
湯送令服之服訖痛勢愈甚跳投牀者無數須臾所黯¶
處皆拔出釘長寸許以膏塗瘡口三日而復云此名疔¶
疽也　羅謙甫曰丙午嵗予居藁城人多患疔瘡縣尹¶
<pb:KR3e0078_WYG_106-12b>¶
董公謂予曰今嵗患疔瘡者極多貧民無力醫治近於¶
史侯處得數方用之者無不效官給藥錢君當捨手治¶
之遂諾其語董公榜示通衢命予施藥如此一年全活¶
甚衆其用保生錠子千金托裏散神聖膏藥破棺丹凡¶
四方　郭氏治一婦年近六十右耳下天牕穴間患一¶
疔瘡其頭黑黶四邉泡起黄水時流渾身麻木發熱譫¶
語時時昏沉六脈浮洪用烏金散汗之就以鈚針先刺¶
瘡心不痛周遭再刺十餘下紫黑血出方知疼痛就將¶
<pb:KR3e0078_WYG_106-13a>¶
寸金錠子絍入瘡内外用提丁錠子放於瘡上膏藥貼¶
䕶次日汗後精神微爽却用破棺丹下之病即定其疔¶
潰動後用守効散貼塗紅玉錠子絍之八日其疔自出¶
矣兹所謂審脈證汗下之間治以次第如此視彼不察¶
脈證但見發熱譫語便投涼藥與下或兼以香竄之藥¶
遂致誤人者徑庭矣　薛已治一婦左手指患疔麻癢¶
寒熱惡心左半體皆麻脈數不時見痛凡瘡不宜不痛¶
不可大痛煩悶者不治今作麻癢尤其惡也用奪命丹¶
<pb:KR3e0078_WYG_106-13b>¶
二服不應又用解毒之劑麻癢始去乃作腫痛薛曰勢¶
雖危所喜作痛但毒氣無從而泄乃針之諸證頓退又¶
用解毒之劑而瘥　蘇庠盛原博掌後患疔紅絲至腕¶
惡寒發熱勢屬表證與奪命丹一服紅絲頓消又用和¶
解之劑大勢已退彼又服敗毒藥發渇發熱紅絲仍見¶
脈浮大而虚此氣血受傷而然以補中益氣湯主之而¶
愈盖奪命既服瘡邪已散而復用敗毒之劑是誅伐無¶
過失内經之㫖矣　一儒者患疔元氣素弱薛補其氣¶
<pb:KR3e0078_WYG_106-14a>¶
血出膿而愈後因勞役瘡痕作癢乃别服敗毒散一劑¶
以致口噤舌强手足搐揉痰涎上湧自汗不止此氣血¶
復傷而復痙也用十全大補加附子一錢灌服而甦¶
一男子患疔服奪命湯汗不止瘡不痛熱不止便不利¶
此汗多亡陽而真氣傷矣用參茋歸术芍防五味二劑¶
諸證悉退惟以小便不利為憂薛曰汗出不利小便汗¶
止則陽氣復而自利矣仍用前藥去防風加麥冬倍用¶
黄芩當歸四劑而便行瘡潰而愈　表甥居富右手小¶
<pb:KR3e0078_WYG_106-14b>¶
指患疔色紫或云小瘡針刺出血敷以涼藥掌指腫三¶
四倍黯而不痛神思昏潰煩躁不寧此真氣奪而邪氣¶
實也先以奪命丹一服活命飲二劑稍可薛因他徃或¶
徧刺其手出鮮血碗許腫延臂腕焮大如瓠手指腫數¶
倍不能潰薛用大劑參茋歸术之類及頻灸徧手而腫¶
漸消但大便不實時當泄氣此元氣下陷以補中益氣¶
加骨脂肉蔲吴茱五味大便實而氣不泄又日以人參¶
五錢麥冬三錢五味二錢水煎代茶飲之又用大補藥¶
<pb:KR3e0078_WYG_106-15a>¶
五十餘劑而漸愈此證初若不用解毒之劑後不用大¶
補之藥欲生也難矣　一人年二十唇患疔四日矣有¶
紫脈自瘡延至口内將及於喉薛曰此真氣虚而邪氣¶
實也若紫脈過喉則難治矣須針紫脈併瘡頭出惡血¶
以泄其毒則可乃别用解毒之劑頭面俱腫求治甚篤¶
薛曰先日之言不誣矣診其脈洪數按之如無口内腫¶
脹針不能入為砭面與唇出黑血碗許勢雖少退略進¶
湯終至不起　都憲張恒山左足指患之痛不可忍急¶
<pb:KR3e0078_WYG_106-15b>¶
隔蒜灸三十餘壯即能行步欲速愈或用涼藥敷貼遂¶
致血凝肉死毒氣復盛再灸百壯服活命飲出紫血毒¶
纔得解脚底通潰腐筋爛肉甚多將愈誤用生肌藥反¶
助其毒元氣虧損而不能愈薛治以托裏藥喜其稟實¶
客處三月餘方愈大凡疔患於肢節灸法有回生之功¶
設投以涼劑收歛腠理隧道壅塞邪氣愈甚多致不起¶
若毒未盡驟用生肌輕者反増潰爛重者必致危亡¶
一男子足指患疔腫焮痛赤用隔蒜灸人參敗毒散加¶
<pb:KR3e0078_WYG_106-16a>¶
金銀花白芷大黄二劑痛止又用十宣散加天花粉金¶
銀花去桂數劑而愈　濮陽傳云萬厯丁亥金臺有婦¶
人以羊毛徧鬻於市忽不見繼而都人身生泡瘤漸大¶
痛死者甚衆瘤内惟有羊毛道人傳一方以黑豆蕎麥¶
為粉塗擦毛落而愈名羊毛疔¶
荆芥敗毒散(方見/腫瘍)加菊花葉妙鮮者擣汁入藥尤良治¶
　疔瘡¶
　　黄連　羌活　青皮　白殭蠶　防風　獨活¶
<pb:KR3e0078_WYG_106-16b>¶
　　蟬蜕　細辛　赤&KR0410;藥　甘草節　獨脚茅(各等/分)¶
　右㕮咀毎服五錢先將一服入澤蘭葉少許薑十錢¶
　重同擂爛熱酒和服然後用酒水各半盞薑三片煎¶
　服病勢退減後再加大黄少許煎服畧下一二行蕩¶
　去餘毒更用白梅蒼耳子研爛貼瘡上拔去根脚¶
二活散¶
　　羌活　獨活　當歸　烏藥　赤&KR0410;藥　金銀花¶
　　連翹　天花粉　甘草節　白芷(各四/錢半)　紅花¶
<pb:KR3e0078_WYG_106-17a>¶
　　蘇木　荆芥　蟬蜕　乾葛(各三/錢)　檀香(二/錢)¶
　右為細末毎服三錢煎蒼耳湯調下¶
奪命丹　治疔瘡發惡心及諸惡瘡¶
　　蟾酥(乾者半/錢酒化)硃砂(水飛/三錢)輕粉(五/分)枯礬　寒水石(水/飛)¶
　　(各一/錢)銅緑(一/字)麝香(一/字)海羊(二十個研即蝸/牛也不用亦效)¶
　右件為細末將海羊另研為泥和藥一處丸如菉豆¶
　大如丸不就加好酒成之病輕者一丸二丸重者三¶
　丸未效再服服時嚼葱白一大口極爛置手心放藥¶
<pb:KR3e0078_WYG_106-17b>¶
　丸於葱内裹合以熱酒送下暖處卧取汗出為效忌¶
　氷水薛氏銅緑麝香没藥乳香各一錢¶
返魂丹(瑞/竹)治三十六種疔¶
　　硃砂　膽礬(各一/兩半)血竭　銅緑　蝸牛(生/用)雄黄¶
　　枯白礬(各一/兩)輕粉　没藥　蟾酥(各半/兩)麝香(少/許)¶
　右將蝸牛蟾酥研爛餘藥為細末同研和丸如雞頭¶
　大毎服一丸令病人先嚼葱白三寸吐在手心將藥¶
　丸裹在䓤白内用熱酒一盞吞下如重車行五里許¶
<pb:KR3e0078_WYG_106-18a>¶
　有汗出即瘥如不能嚼葱研爛裏下極効¶
又返魂丹　經云汗之則瘡愈必用此藥汗之¶
　　乳香　没藥　辰砂　雄黄(各一/錢半)輕粉　片腦¶
　　麝香(各五/分)海羊(即蝸牛也/不拘多少)蟾酥　青黛　粉草¶
　　硼砂(各一/錢)¶
　右為細末用海羊搗膏為丸如難丸加酒麵糊些少¶
　丸如彈子大毎服一丸兼生葱頭二三箇細嚼嚥下¶
　疔腫及癰腫毒氣入膈者得微汗即解　一方加銅¶
<pb:KR3e0078_WYG_106-18b>¶
　　緑寒水石輕粉枯礬各一錢重¶
飛龍奪命丹　治疔瘡發背腦疽乳癰疽附骨疽一切¶
　無頭腫毒惡瘡服之便有頭不痛者服之便痛已成¶
　者服之立愈此乃惡證藥中至寳病危者服之立可¶
　矣萬無一失此乃家傳之秘方一生受用不敢輕洩¶
　神速之驗即愈立効¶
　　輕粉　腦子(無亦/可)麝香(各半/錢)血竭　膽礬　寒水¶
　　石(各一/錢)蟾酥(乾者/酒化)乳香　没藥　硃砂(為/衣)　銅緑¶
<pb:KR3e0078_WYG_106-19a>¶
　　(各二/錢)雄黄(三/錢)蝸牛(二十一箇/無亦效)蜈蚣(一條酒炙/黄去頭足)¶
　右為細末先將海羊連殻研為泥和前藥為丸如菉¶
　豆大如丸不就入酒打麵糊為丸毎服二丸先用葱¶
　白三寸令病人嚼爛吐於手心男左女右將藥丸裹¶
　在葱白内用無灰熱酒三四盞送下於避風處以衣¶
　盖覆之約人行五里之久再用熱酒數杯以助藥力¶
　發熱大汗出為度¶
　初覺二丸即消如汗不出重者再服二丸汗出即効¶
<pb:KR3e0078_WYG_106-19b>¶
　三五日病重者再進二丸即愈如疔瘡走黄過心者¶
　難治之汗出冷者亦死矣如病人不能嚼葱擂碎裹¶
　藥丸在内熱酒送下瘡在上食後服瘡在下食前服¶
　服此藥後忌冷水黄瓜茄子油猪雞魚肉濕麵一切¶
　發風發瘡毒類之物不可食之又忌婦人洗换狐臭¶
　百發百中此藥活人多矣¶
走馬赴筵丹　治疔瘡¶
　　没藥　乳香　硼砂　硇砂　雄黄　輕粉(各三/錢)¶
<pb:KR3e0078_WYG_106-20a>¶
　　片腦(一/分)麝香(少/許)¶
　右為細末蟾酥汁和為丸如黄米大毎服一丸温酒¶
　送下¶
救生丹　治諸腫疔瘡眼内火光出昏迷不醒¶
　右於三月辰日採桑葉荆葉用竹針穿成孔用紙裹¶
　封固隂乾至端午日研為細末用蟾酥和為丸如小¶
　豆大用時再以雄黄同藥一丸研細放舌中汗出效¶
　右奪命返魂等方皆蟾酥雄硃等攻毒之藥非發汗¶
<pb:KR3e0078_WYG_106-20b>¶
　藥也而能發汗者乃追逐毒氣從腠理而出為汗故¶
　也¶
羅氏破棺丹　治瘡氣入腹危者¶
　　大黄(二兩半/生半熟)甘草　芒硝(各一/兩)¶
　右為細末煉蜜丸如彈子毎服半丸食後温酒化下¶
　或童溺半盞研化之忌冷水¶
又破棺丹(一方有當歸赤芍連翹牡蠣/金銀花紫花地丁宜選用之)¶
　　山梔　牽牛末　大黄(各一/兩)甘草　京三稜(炮各/七錢)¶
<pb:KR3e0078_WYG_106-21a>¶
　右煉蜜丸如彈子大酒化服之¶
内托連翹散　疔瘡出時皮色不變及不疼痛按搖不¶
　動身發寒熱便是此瘡有水疔魚臍疔紫燕疔火疔¶
　諸般疔瘡如瘡黄於黄上用針刺仍服内托散自然¶
　消散¶
　　連翹　白芷　生地黄　赤芍藥(各一/兩)大黄(去/皮)¶
　　黄梔(去頂/蒂)薄荷葉(各七/錢)朴硝(二/兩)黄芩(去心/半兩)¶
　　甘草(一兩/半)¶
<pb:KR3e0078_WYG_106-21b>¶
　右為麤末毎服一兩水一碗燈心竹葉煎七分其人¶
　喘加人參少許大病只三四服愈如服了心煩嘔用¶
　不二散止之¶
　　甘草(半/兩)菉豆粉(一/兩)¶
　右為末作二服酸虀水下¶
奪命丹　治疔瘡大便秘實不通者或心腹痛者¶
　　巴豆(去/殻)大黄(各一/錢)鬱金　雄黄　乳香(各五/分)¶
　　硃砂　黄丹(各三/分)輕粉(二/分)麝香(少/許)蟾酥(不拘/多少)¶
<pb:KR3e0078_WYG_106-22a>¶
　右末麵糊為丸如菉豆大隨虚實服之茶清送下五¶
　七丸至九丸止以利為度如無此丸以雄黄丸代之¶
雄黄丸　治證如前¶
　　巴豆(十四/粒)麝香(少/許)全蠍　牙皂　雄黄　大黄¶
　　鬱金(各一/錢)¶
　右末米糊丸如菉豆大硃砂為衣毎服五七丸茶清¶
　送下以利為度¶
追毒丸¶
<pb:KR3e0078_WYG_106-22b>¶
　　海浮石(燒赤醋焠/七次半兩)乳香　没藥(各一/錢)巴豆(四十/九粒)¶
　　川烏(一/兩)¶
　右為末醋糊丸如桐子大若患二三日服十丸五六¶
　日服十四丸隨病上下服之先喫冷酒半盞或一盞¶
　又用冷酒吞下如嘔吞之不妨出藥依上服之病人¶
　大便不動再用三丸如疔㸔得端的𤓰破用頭垢留¶
　患處後服藥¶
五聖散　治疔瘡¶
<pb:KR3e0078_WYG_106-23a>¶
　　皂角鍼(二/兩)栝蔞(一/箇)大黄　金銀花　生薑¶
　　甘草(各一/兩)¶
　右㕮咀用好酒二升同煎至八分去渣不拘時温服¶
奪命返魂散　治一切疔瘡增寒發熱昏悶不語腫徧¶
　皮膚不思飲食¶
　　大黄　連翹　山梔子(已上各二錢/半研為細末)巴豆　杏仁¶
　　(各二錢麵皮同炒/黑色研為細末)人言(五錢用大蒜五箇去心装/入人言同燒過性研為末)¶
　　牽牛頭末　苦丁香(各一/錢)¶
<pb:KR3e0078_WYG_106-23b>¶
　右為細末研勻毎服半錢病重者服一錢用新汲井¶
　花水調下一服見効如病重無脈者喫下藥約一頓¶
　飯時吐了藥便醫不得吐不了藥即活¶
立馬回疔奪命散　治疔瘡及喉痺乳鵝腫痛大効¶
　　牡蠣　當歸　牛蒡子　白殭蠶(各半/兩)大黄(一/兩)¶
　右㕮咀毎服半兩用青石磨刀水酒各一盞煎去滓¶
　連進二服疔瘡服後出汗者生無汗者死¶
御史散　治疔瘡¶
<pb:KR3e0078_WYG_106-24a>¶
　　生鐵銹(三/錢)　為末木香磨酒調下分病上下食前¶
　　食後服之得微汗而愈¶
　愚按此方乃秘法也未常試用常治疔瘡有赤絲攻¶
　心腹者用鐵銹三錢牡蠣二錢青鹽一錢為末挑破¶
　瘡頭以燈盞内油調搽其絲自回名喚回丹但未用¶
　服考之本草云鐵銹生鐡上衣也治惡瘡疥癬蜘蛛¶
　等咬蒜磨敷之亦未云服家藏方用猫兒眼草一擔¶
　細切以水擔餘浸二日煮百餘沸去渣取汁煎至三¶
<pb:KR3e0078_WYG_106-24b>¶
　四碗用生鐵銹細研末三兩徐徐入汁内以鐵杖不¶
　住手攪再煎至二碗許成膏子治一切癰疽瘡毒甚¶
　效瘰癧潰後塗瘡内尤效¶
防風通聖散(見腫/瘍)¶
加減通聖散　治疔瘡瘴氣紫游風等證¶
　　防風　荆芥　連翹　赤芍藥　當歸　川芎¶
　　桔梗　黄芩　梔子　甘草　青木香　𤣥參¶
　　牛蒡子　大黄　芒硝　紫金皮　雞屎子¶
<pb:KR3e0078_WYG_106-25a>¶
　　詐死子　谷藤根　芙蓉根　嫩桕根　青黄乂¶
　右薄荷生地黄煎服¶
追疔奪命湯　秘方速効能内消腫¶
　　羌活　獨活　青皮(多/用)防風(多/用)黄連　赤&KR0410;藥¶
　　細辛　甘草節　蟬蜕　殭蠶　脚連(即雞𤓰黄/連各等分)¶
　　加河車　澤蘭　金銀花　有膿加　何首烏¶
　　白芷　要利加　青木香　大黄　牽牛　梔子¶
　　在脚加　木瓜(各等/分)¶
<pb:KR3e0078_WYG_106-25b>¶
　右㕮咀毎服五錢先將一服加澤蘭少用葉金銀花¶
　各一兩生薑十片同藥擂爛好酒鏇之熱服不喫酒¶
　者水煎為妙然後用酒水各一盞半生薑十片煎至¶
　熱服汗出為度病退減後再加大黄二錢煎至熱服¶
　再以利一兩次去餘毒為妙此方以藥味觀之甚苦¶
　不切然効速而神驗萬無一失累用累効如有别證¶
　再出宜隨證加減治之速効¶
　若心煩嘔吐加　甘草節(一/錢)豆粉(酸漿/水下)　嘔逆惡心¶
<pb:KR3e0078_WYG_106-26a>¶
　加　乳香輕粉(甘草/湯下)¶
加減追疔奪命湯　治疔瘡及癰疽發背惡瘡焮赤腫¶
　痛創人或紫游風赤游風並大効¶
　　防風　赤&KR0410;藥　連翹　羌活　獨活　細辛¶
　　青皮　殭蠶　蟬蜕　青木香　甘草節¶
　　金銀花　紫河車　獨脚蓮¶
　右生薑澤蘭生地黄煎服若病勢退減加大黄取利¶
　下三五行去大黄¶
<pb:KR3e0078_WYG_106-26b>¶
防風當歸湯　治疔瘡發熱大便實者¶
　　金銀花　山茨菰　青木香　當歸　赤&KR0410;藥¶
　　白芷　防風　荆芥　連翹　升麻　羌活¶
　　獨活　甘草　大黄¶
　右薄荷生地黄煎服¶
雄麝湯　解疔毒如神(凡解毒不可/無雄黄硃砂)¶
　　雄黄　硃砂　麝(各另/研)乳香(另研各/一錢)白芷　茜草¶
　　根　真菉豆粉　地丁草(各二/錢)牡蠣　殭蠶　牛¶
<pb:KR3e0078_WYG_106-27a>¶
　　蒡子(炒/)大黄　金銀花　青木香　梔子　荆芥¶
　　穗　朴硝　甘草(各/錢)一胡桃(二箇去/殻膜)¶
　右以白芷以後十四味細切用無灰酒一碗浸少時¶
　擂細又加水一碗同煎至一碗去渣及濁脚入前雄¶
　黄等五味調勻作一服更審患處經絡分野依東垣¶
　引經㵼火藥加之尤妙欲利倍加大黄䃼硝二味臨¶
　後下　茜草即過山龍地丁即大薊也(一云剪刀草/開黄花者名)¶
　(黄花地丁開紫花/者名紫花地丁)¶
<pb:KR3e0078_WYG_106-27b>¶
解毒消瘴散　治疔瘡瘴氣發熱者¶
　　柴胡　黄芩　黄檗　梔子　木通　赤&KR0410;藥¶
　　當歸　防風　連翹　大黄　甘草　青木香¶
　　紫金皮　雞屎子　詐死子　青黄乂　嫩桕根¶
　　苦花子¶
　右薄荷生地黄煎服¶
刼瘴消毒散　治瘴氣腫痛發熱者及因剝割瘴死牛¶
　馬猪羊而中其毒者或因食瘴死之肉而中其毒者¶
<pb:KR3e0078_WYG_106-28a>¶
　先服加減通聖散通利大便次服此藥¶
　　百丈光(即天瓠又/名土人參)苦花子　金腦香(即社茶根梗/葉俱可用)¶
　　大小青　紫金藤　生藍葉　水藍根　烏苞根¶
　　嫩桕根　青黄乂　山烏豆　雞屎子　晚祥西¶
　　狸咬柴　土木香　臭木待(根/)¶
　右薄荷煎服　腫勢甚加水金鳯水苦薺　手足拘¶
　攣加釣鈎藤根梭婆子根　發熱加吉面消毛蕨根¶
　　小便不通加木通梔子¶
<pb:KR3e0078_WYG_106-28b>¶
青黄消毒散　治疔瘡瘴氣服涼藥過劑沉而不發不¶
　退者¶
　　雄黄(研/)大小青(各一/兩)八角茴香(五/錢)¶
　右末陳酒調服又以醋和米泔塗患處一日服三次¶
四神丹　治因剝割瘴死牛馬猪羊不避其氣以中其¶
　毒或因食瘴死牛馬猪羊之肉者或手足各處發疔¶
　毒或起紫泡或起堆核初則創人次漸腫大疼痛不¶
　可忍瞀悶發熱口渴心煩四肢强痛頭目昏花一切¶
<pb:KR3e0078_WYG_106-29a>¶
　瘴毒並皆治之先服此藥次服刼瘴消毒散¶
　　苦花子(又名毛連子又名小/葉金雞舌梗葉俱用)土木香(根名青木香/梗名天仙藤)¶
　　(花名馬/兠鈴)仙人薯(用根新鮮生者為妙/乾者次之各二兩)晚蠶砂(一/兩)¶
　右切碎擂水和煮粽汁冷服熱極加芭蕉心小便不¶
　利加琉璃草又名耳環尻擂和前藥服之¶
七神散　治因剝割瘴死牛馬猪羊以中其毒者或因¶
　食瘴死牛馬猪羊之肉而中其毒者或因蛇傷之毒¶
　者¶
<pb:KR3e0078_WYG_106-29b>¶
　　苦花子　紫金藤　金腦香　大小青　仙人薯¶
　　土木香　百丈光(即土/人參)¶
　右薄荷煎去渣上碗調雄黄末服¶
萬全散　治瘴氣時毒疔瘡蛇犬咬等證¶
　　嫩桕根　水藍根　狸咬柴　烏苞根　青黄乂¶
　　生藍葉　溪楓根　穿山蜈蚣¶
　右薄荷煎服及調雄黄末服或合七神散更妙¶
七聖紫金錠　治疔瘡瘴氣時毒等證¶
<pb:KR3e0078_WYG_106-30a>¶
　　土木香　苦花子　仙人薯　晚蠶砂　桕花(各/一)¶
　　(錢/)硃砂　雄黄(各三/錢)¶
　右末秫米糊為丸以毛屎梯根磨水化下¶
硃墨丸　治疔瘡瘴毒¶
　　硃砂　京墨(各等/分)¶
　右末以蟾酥汁為丸如梧桐子大毎服二丸以葱白¶
　煎湯吞下日服一二次¶
袪瘴散　治疔瘡瘴毒蛇傷熱腹痛熱喉風並効驗如¶
<pb:KR3e0078_WYG_106-30b>¶
　神¶
　　苦花子(又名苦/花椒)¶
　右擂水服夏月冷服冬月温服¶
天馬奪命丹　治疔瘡蛇傷犬咬鼠咬¶
　　青木香(土者根梗/俱可用)¶
　右末毎服一錢蜜水調下凡治瘴氣蛇傷不可缺此¶
　藥也¶
又方¶
<pb:KR3e0078_WYG_106-31a>¶
　　土青木香(根梗葉同/用生者佳)¶
　右擂水服夏月冷服冬月温服¶
萬病解毒丸　治疔瘡癰疽發背腫瘍時毒狐狸毒鼠¶
　莽毒丹毒驚毒瘴毒風毒熱毒蠱毒河豚疫死牛馬¶
　猪羊毒蛇犬蜈蚣蜂蠍百蟲螫咬毒湯火所傷中惡¶
　邪氣無名腫毒菰毒砒毒藥毒瘡毒光粉毒輕粉毒¶
　一切邪熱之毒悉皆治之¶
　　麝香(二/錢)硃砂(五/錢)山豆根　雄黄　續隨子(取/仁)紫河¶
<pb:KR3e0078_WYG_106-31b>¶
　　車　獨脚蓮(各一/兩)紅牙大㦸(一兩/五錢)山茨菰(二/兩)¶
　　五倍子(三/兩)¶
　右末秫米糊和勻杵擣一千餘下印作錠子隨意大¶
　小毎服一錠井水磨化冬月用薄荷湯磨服日可進¶
　二三服¶
刷瘴散　治疔瘡瘴毒服藥後可用此藥刷塗¶
　　生藍葉　地薄荷　紫金藤¶
　右擂米泔水暖刷患處次加蠶砂淩霄花雞&KR2955;花二¶
<pb:KR3e0078_WYG_106-32a>¶
　　花如無以葉代之¶
掞瘴散　治疔瘡瘴毒潰爛成瘡¶
　　桕樹皮(去外面/麄皮)側栢葉(各等/分)¶
　右細末以桕油先刷次掞之¶
洗瘴方¶
　　桕葉　朴葉　桞枝　連乂葉¶
　右煎水淋洗之¶
羅氏托裏散　治一切發背疔瘡¶
<pb:KR3e0078_WYG_106-32b>¶
　　黄茋(一兩/半)厚朴　川芎　防風　桔梗(各二/兩)¶
　　白芷(一/兩)連翹(二兩/二錢)&KR0410;藥　官桂　甘草節¶
　　人參(各/兩)　木香　没藥　乳香　當歸(各半/兩)¶
　右為細末毎服三錢酒一大碗煎二三沸和渣温服¶
治十三種疔皆以此法治之¶
　以緋帛一片裹藥取匝為限先用亂髪雞子大攤布¶
　帛上牛黄如桐子大又以棘刺針二十一枚赤小豆¶
　七粒為末並布髪上捲緋帛作團外以髪作繩十字¶
<pb:KR3e0078_WYG_106-33a>¶
　縛之置熨斗中急火燒灰研細以枸杞或子或根皮¶
　枝葉隨得為末用枸杞末二匕緋帛灰一匕共成三¶
　匕研勻分二服空心温酒調下¶
連翹黄茋湯　治疔瘡因食瘴死牛羊足生大疔如釘¶
　入肉痛不可忍者¶
　　金銀花　黄茋　當歸　連翹　甘草　蜈蚣(一/條)¶
　　(去頭足/酒炙)¶
　右生薑煎服¶
<pb:KR3e0078_WYG_106-33b>¶
治疔瘡隂證脈沉四肢冷瘡不發¶
　右用五香散去大黄加蒼耳蓮肉酸棗仁藿香茯苓¶
　黄茋肉桂當歸防風白芷附子生薑半水半酒煎服¶
　以發藥性　如潮熱皮膚受毒加生大黄茈胡地骨¶
　皮　如嘔逆脾胃受毒加丁香　如喘𠻳肺經受毒¶
　加杏仁(去皮/尖)知母秦芁紫苑　如眼花心經受毒加¶
　硃砂雄黄麝香　如脚冷腎經受毒加木瓜牽牛(並/鹽)¶
　(炒/)　如發渴自汗肝經受毒加黄芩山梔　如大小¶
<pb:KR3e0078_WYG_106-34a>¶
　便秘腹脹滿加枳殻(炒/)木通苦葶藶大黄(生/用)¶
治疔瘡陽證潮熱心間霍亂或譫語六脈洪大¶
　右用五香散熱不退而渴用不二散蛇牀子大黄(生/)¶
　為末以冷酒或冷水調二錢止二服使微利¶
羅氏保生錠子　治疔瘡背疽瘰癧一切惡瘡¶
　　金脚信　輕粉(各二/錢)雄黄　硇砂(各三/錢)麝香(一/錢)¶
　　蟾酥(一/錢)巴豆(四十九粒另研文/武火炮生用尤妙)¶
　右為細末用黄蠟五錢鎔開將藥和成錠子冷水浸¶
<pb:KR3e0078_WYG_106-34b>¶
　少時取出旋丸揑作餅子如龍眼大將瘡頭撥開毎¶
　用一餅次用神聖膏後用托裏散若瘡氣入腹危者¶
　服破棺丹(世傳疔瘡必有一條紅線可針紅/線所至之處出毒血然後敷藥)¶
滴滴金　治疔瘡¶
　　硇砂　輕粉　人言　雄黄　硃砂(各一/錢)麝香(少/許)¶
　右為細末毎用些少先以針刺開瘡頭貼藥黄水出¶
　効¶
疔瘡錠子¶
<pb:KR3e0078_WYG_106-35a>¶
　　硇砂(一/錢)白芷　雄黄　蒼耳子　甘草(各半/錢)¶
　右為細末用蟾酥汁和作錠子如前法用須五月五¶
　日合¶
回疔錠子　治疔瘡大効¶
　　草烏豆(一/兩)蟾酥(七/粒)巴豆(七箇/去皮)麝香(一/字)¶
　右為細末麵糊和就捻作錠子如有惡瘡透疔不痛¶
　無血者用針深刺至痛處有血出以此錠子絍之上¶
　用膏藥貼之疔瘡四畔絍之其疔三二日自然拔出¶
<pb:KR3e0078_WYG_106-35b>¶
　此藥最宜𦂳用此證大抵與傷寒頗類其中亦有可¶
　針鎌砭射出血者亦有久而敗爛出膿者其間變異¶
　百端不可不慎也¶
神聖膏藥(羅/氏)治一切惡瘡¶
　　當歸　藁本(各半/兩)没藥　乳香(各二/錢)白芨　琥珀¶
　　(各二/錢半)黄丹　黄蠟(各二/兩)白膠香(三/兩)　巴豆(十五粒/去油)¶
　　木鼈子(五十箇/去皮)粉霜　膽礬(各一/錢)　清油¶
　　槐桞枝(各一百/二十枝)¶
<pb:KR3e0078_WYG_106-36a>¶
　右件一處先將槐桞枝下在油内熬焦取出復下餘¶
　藥熬勿至焦濾出却將油澄清下黄丹再熬成膏用¶
　緋帛攤之立有神効¶
保命集治疔瘡奪命散¶
　　烏頭尖　附子底　蠍稍　雌黄　雄黄(各一/錢)¶
　　蜈蚣(一/兩)硇砂　粉霜　輕粉(各五/分)砒(二錢/半)腦子¶
　　麝香(各少/許)¶
　右為細末先破瘡出惡血以草杖頭用紙帶藥末挿¶
<pb:KR3e0078_WYG_106-36b>¶
　入於内以深為度¶
郭氏寸金錠子　治疔毒惡瘡¶
　　硃砂(三/錢)黄丹　明礬(枯/)砒霜　輕粉　花鹼¶
　　白芨(各一/錢半)蟾酥　腦子　麝香(各少/許)¶
　右研極細末稠糊和為錠子用之¶
郭氏提疔錠子(又名透/肉錠子)治疔瘡危篤發昏兼治瘰癧¶
　　雄黄　硃砂(各二/錢)青鹽　砒霜(生/)白丁香　螌蝥¶
　　(去翅/足)輕粉(各一錢/五分)蟾酥　麝香(各一/錢)黄蠟　草麻¶
<pb:KR3e0078_WYG_106-37a>¶
　　子(三七/粒)¶
　右為細末於銀器内或磁器先將蠟鎔開和前藥丸¶
　如桐子大捻作餅子用針刺破疔瘡放一餅子於瘡¶
　頭上又刺四邉五七下惡血出為妙却用輭膏藥貼¶
　之立驗内服首功玄黑散或蟾酥丸¶
郭氏守効散　㸃疔瘡惡肉¶
　　砒霜(生/)白丁香　松香　輕粉　川烏　生礬(各/二)¶
　　(錢/)蜈蚣(一條/焙乾)¶
<pb:KR3e0078_WYG_106-37b>¶
　右為細末鈚針刺破瘡口令血出唾津調藥貼之瘡¶
　上其根自潰¶
麝香蟾酥丸　治一切癰疽發背疔瘡内毒如未破用¶
　針刺破撚藥在内膏藥貼之其瘡即潰¶
　　蟾酥　輕粉　乳香(各五/分)人言　雄黄(各一/錢)¶
　　巴豆(十箇去/皮油)麝香(少/許)寒水石(三/錢)¶
　右為細末滴水為丸作錠子如小麥粒大量瘡大小¶
　用之寒食麵糊為丸¶
<pb:KR3e0078_WYG_106-38a>¶
追毒丹　取黄去疔頭追膿毒立効¶
　　蟾酥(乾用/酒化)硇砂　白丁香(無此味/加巴豆)輕粉(各一/錢)雄黄¶
　　硃砂(為衣各/二錢)蜈蚣(酒浸炙/乾黄)巴豆(七粒去殻/不去油)¶
　右總為細末麵調水為丸如丸不就用酒打麵糊為¶
　丸如麥大兩頭尖入於針破口内用水沉膏貼之後¶
　用膏藥及生肌藥追出膿血毒物又如有黑陷漏瘡¶
　者四圍死敗肉不去不生肌者不可治也亦用此藥¶
　追毒去死肌敗肉生新肉愈矣小者用一粒大者加¶
<pb:KR3e0078_WYG_106-38b>¶
　用之病輕者不必用針只以手指甲爬動於瘡頂上¶
　安此藥水沉膏貼之其瘡即時紅腫為度去其敗肉¶
　為妙¶
水沉膏¶
　將白芨末放在盞内用水沉下去用紙貼之如用膏¶
　不可用生肌藥凡用拈㸃之藥用此膏圍貼則不傷¶
　好肉¶
海馬拔毒散　治疔瘡大効兼治惡瘡發背¶
<pb:KR3e0078_WYG_106-39a>¶
　　海馬(二箇/炙)穿山甲(黄土炒/去土)硃砂　水銀(各一/錢)¶
　　麝香　片腦(各少/許)雄黄(三/分)¶
　右末針破瘡口㸃藥入内一日一㸃大有功¶
芫花根膏　治魚臍疔瘡久治不瘥者¶
　　芫花根(一/兩)黑豆(三/合)猪牙皂角(五/挺)白礬(三兩煆/研細)¶
　右用醋一斗將前三味先浸三日於釡中以火煎至¶
　二升去渣却入鐺中煎至一升入白礬末攪令勻去¶
　火成膏但是魚臍丹惡瘡攤於帛上貼日二易之¶
<pb:KR3e0078_WYG_106-39b>¶
治魚臍疔瘡¶
　　韭菜　連鬚葱　絲瓜葉¶
　右入石鉢内搗爛如泥以酒和服以滓貼腋下如病¶
　在左手貼左腋下右手貼右腋下在左脚貼左胯右¶
　脚貼右胯如在中貼心臍並用布帛縛住候肉下紅¶
　絲處皆白則可如有潮熱亦用此法却用人抱住恐¶
　其顫倒倒則難救¶
四聖旋疔散　治疔瘡生於四肢其勢微者先以好醋¶
<pb:KR3e0078_WYG_106-40a>¶
　調藥塗上以紙封之次服内托裏之藥其疔自旋出¶
　根¶
　　巴豆仁(五/分)白殭蠶　輕粉　硇砂(各二/錢半)¶
　右為細末醋調用之¶
拔毒散　治疔瘡¶
　　蜈蚣(一條/炙)鹽白霜　粉霜　膽礬　硇砂(各一錢/另研)¶
　右為末和勻先用羊角骨針挑破頭㸃藥在上醋糊¶
　紙貼上其根一時自出¶
<pb:KR3e0078_WYG_106-40b>¶
保生餅子　治諸疔等證¶
　　金脚信(二/錢)雄黄　硇砂(各三/錢)輕粉　麝香(各一/錢)¶
　　巴豆(四十粒泡/熱去殻研)¶
　右為末和勻用黄蠟一兩餅和藥成錠水浸少時取¶
　出用時始捻作餅如錢眼大以羊角骨針挑瘡頭按¶
　藥在上以醋糊紙貼之膏藥亦可黄水出為効¶
濟生金砂散　取疔瘡¶
　　道人頭(微炒存性一/兩即蒼耳子)硇砂(三錢/半)雄黄(三/錢)蟾酥(以多/為妙)¶
<pb:KR3e0078_WYG_106-41a>¶
　右將瘡四圍刺破以少油調藥末置於瘡内緋帛封¶
　之數日疔自出如瘡入腹嘔逆者將蒼耳搗汁飲之¶
　(一方但用硇砂雄黄等分研細用蜜調先破瘡/頭去血入藥豆大在瘡口内紙花貼之亦効)¶
丹日本三藏傳疔瘡方江子肉十粒半夏一大顆研末¶
　附子半枚蜣螂一枚各為末四味臭(麝香/也)相和㸔瘡¶
　大小以紙繩子圍瘡口以藥泥上又用絹帛貼傅時¶
　换新藥以可為度此方活人甚多¶
鐵鑵膏　治一切惡瘡内毒此藥止痛追死肉¶
<pb:KR3e0078_WYG_106-41b>¶
　　桑柴灰　蕎麥稭灰　石灰(各一/碗)炭灰(少/許)¶
　右用瓦鑵一箇底傍鑽穴一箇塞住將前項灰填在¶
　内用水注滿厚紙封固一伏時用蘆筒挿在鑵孔内¶
　淋之盡其水不用灰鑵將淋灰水於鍋内慢火熬用¶
　鐡片續續攪休教煿定鍋稀稠滴在水内不散為度¶
　用鐵鑵子盛之封了口或有諸般瘡及膓風痔漏量¶
　瘡用之妙¶
濟蟾酥丹治疔瘡取蟾酥以白麵黄丹搜作劑丸如麥¶
<pb:KR3e0078_WYG_106-42a>¶
　粒狀破患處以一粒納之(取蟾酥法用&KR0746;蚆破眉稜/上以手捻出酥於油紙或)¶
　(桑葉上用竹箆刮下然後/挿在背隂處自乾用之)¶
又方用鍼刀鏇破疔頭以蟾酥傅之後用¶
　　野菊花　莎草根　甜菜葉　擂細以無灰酒盡¶
　　量調服之酒醒疔化水即痛定如熱除不必去疔¶
　　亦自愈也¶
鐵粉散　專治冷疔瘡經久不効¶
　　多年生鐵(三錢/炒過)松脂(一/錢)黄丹　輕粉(各五/分)麝香(少/許)¶
<pb:KR3e0078_WYG_106-42b>¶
　右為細末用清油調搽瘡口立効¶
又方　治疔瘡¶
　　山茨菰　鍋銹　生薑　江茶　鹽(少/許)　用銀針¶
　　撥開疔瘡即以前藥搭作餅子如大棋子放疔頭¶
　　上甚者半月皮皺可醫不皺難治矣¶
雄黄散　治疔瘡¶
　　雄黄　硇砂　蒼耳草(燒/灰)¶
　右為末醋調數次將菊花搗爛薑汁調清者服之濃¶
<pb:KR3e0078_WYG_106-43a>¶
　者傅之¶
追毒丸　治疔瘡發背¶
　　蝦蟇糞(二/分)蔴蟲　雄黄　黄丹(各一/錢)¶
　右為末水丸如米大將瘡撥開頭入藥在内以膏藥¶
　貼之¶
三因蒼耳散　治一切疔腫神効用蒼耳草根莖苗子¶
　但取一色便可用燒灰存性研細用好米醋米泔藍¶
　靛和如泥隨瘡大小塗上厚二分乾即易之不過十¶
<pb:KR3e0078_WYG_106-43b>¶
　度即拔根出須針破塗之(更加雄/黄尤妙)¶
治一切疔腫懸癰¶
　右用蒼耳根莖苗但取一束燒為灰醋泔藍靛和如¶
　泥先以針刺瘡上及四邉數下令血出度藥氣可以¶
　入針孔中即去血傅藥乾即易之不過數度即拔根¶
　出其未結膿者即内消也已結膿破潰者再不用針¶
　刺只以藥塗之余以思口角上生疔腫造甘子振家¶
　甘為貼藥經十日不瘥予以此藥塗之得愈常作此¶
<pb:KR3e0078_WYG_106-44a>¶
　藥以救人無有不瘥者故特以傳後嗣疔腫方殆有¶
　千首皆不及此雖齊州榮姥方亦不能勝此物造次¶
　易得也¶
治一切疔腫¶
　右用蒼耳草又名羊負來草只用根紅嫩者擂爛無¶
　灰白酒調勻服次用鹽梅肉研爛以猪膽汁和塗瘡¶
　頂上其毒即散又先用好京墨以薑汁研爛用薑片¶
　蘸墨塗四圍腫熱處即効一方用蒼耳根葉童便絞¶
<pb:KR3e0078_WYG_106-44b>¶
　取汁令服一升日三或燒灰和臘月猪脂傅一方用¶
　苗葉搗汁飲之一方用子或葉或根研爛以米醋脚¶
　調塗腫處立散仍研汁服以瘥為度¶
治疔瘡¶
　右於九月九日採芙蓉花葉隂乾研細用時以井花¶
　水調銀釵打成膏厚紙攤貼瘡上次日用蝣蜒螺即¶
　鬼丁螺一箇用銀器盛打破依前調藥却將蝣蜒螺¶
　放在瘡上貼待過週日揭起其疔自出立効其藥不¶
<pb:KR3e0078_WYG_106-45a>¶
　要攤濶¶
治疔瘡¶
　右用多年牆内或土中繡釘洗淨以炭火内煆紅醋¶
　淬待冷用刀刮釘銹又入火内煆紅入醋淬仍前刮¶
　末再煆再淬再刮下末研為細末用時將瘡口撥開¶
　挑藥末在内以膏藥貼之少時如病深取疔如病淺¶
　即取出黑紫色血其瘡自愈¶
拔疔法¶
<pb:KR3e0078_WYG_106-45b>¶
　以黑牯牛牽於石塔上必撒糞候糞上生&KR0818;取焙乾¶
　與&KR2880;薟草葉等分為細末先用竹筒兩頭去節一頭¶
　解十字路將不解頭套在疔上以線𦂳縛竹筒陷入¶
　肉内為度以前藥末一匙滴水和之放於筒内少時¶
　藥滾起則疔自拔起若一次未効漸加度數其疔必¶
　拔也¶
拔疔方　治疔瘡不出者用此藥以拔出之¶
　　巴豆(半粒/去殻)　磁石¶
<pb:KR3e0078_WYG_106-46a>¶
　右為末用葱涎同蜜為膏以傅瘡上疔瘡自出¶
神授療疔腫方¶
　以緊磁石為末用酸醋調封於患處少時力拔出疔¶
　神妙¶
世治疔瘡用麻内蛀蟲一條研傅瘡上却用膏藥貼之¶
　一飯時去膏藥其疔自出¶
麻蟲膏　治疔瘡¶
　右將麻蟲一條搗爛入好江茶和作餅子如錢眼大¶
<pb:KR3e0078_WYG_106-46b>¶
　以羊角骨針挑瘡頭按藥在上醋糊紙貼之膏藥亦¶
　可其毒出為効¶
蜣螂膏　治疔毒¶
　　蜣螂(三箇肚/白者佳)　黄蔴蟲(十/箇)¶
　右二味搗勻撥破患處貼之如患在手足間有紅絲¶
　上臂絲盡處將針挑㫁出血仍用前藥¶
　愚按此方常用有効如無蔴蟲亦効毒盛者更服敗¶
　毒藥蜣螂即屎蚵蜋也¶
<pb:KR3e0078_WYG_106-47a>¶
聖濟方　治疔瘡¶
　　蜣螂(心腹下肉/稍白者)¶
　右捕取不以多少貼瘡上半日許未可再上之血盡¶
　根出神効¶
治疔瘡最有功効用蟬蜕殭蠶為末酸醋調塗四圍留¶
　瘡口俟根出稍長然後拔去再用藥塗瘡海藏方用¶
　殭蠶為末津調塗亦佳¶
又方　治疔瘡¶
<pb:KR3e0078_WYG_106-47b>¶
　螵蛸為末傅頭上四邉針刺碎紅腫上用鐵銹水紫¶
　花地丁草末圍四邉腫上即紫花鹿蹏草紅腫外好¶
　肉上用生薑自然汁調船灰末傅好肉上¶
又方　治疔腫¶
　先以針撥破四畔中間用海螵蛸末水丸豆大傅於¶
　瘡頭上再用箭頭草末傅四畔紅肉上外又用舊船¶
　灰燒末同生薑自然汁調傅後再用濕絲綿貼中間¶
　用手揭去疔盖再將螵蛸末水調傅之¶
<pb:KR3e0078_WYG_106-48a>¶
又方　治疔瘡¶
　大黄一大塊及東壁土汲新井水入於砂碗内磨濃¶
　厚塗腫上中心留一竅如錢眼大出熱氣經宿立愈¶
　如乾再用水潤之¶
又方　治疔瘡¶
　雄黄一錢就瓦上煆焦黄為末以病人尿調傅疔上¶
　一時拔出如發熱欲死者將大黄菊花研汁灌上若¶
　冬間取根搗汁亦可¶
<pb:KR3e0078_WYG_106-48b>¶
玉山韓光方　治疔腫¶
　右以艾蒿一擔燒作灰於竹筒中淋取汁以一二合¶
　和石灰如麵漿以針刺瘡中至痛即㸃之㸃三次其¶
　根自拔亦大神効貞觀中用治三十餘人得瘥¶
衍苦苣擣汁傅疔瘡殊驗青苗隂乾以備冬月為末水¶
　調傅(本草云取苦苣莖中白汁𫝊疔/腫出根又取汁滴癰上立潰)¶
疔瘡用白蘝為末水調傅之(聖惠/方)¶
聖治疔瘡甚者用附子末醋和塗之乾再塗(千金/方同)¶
<pb:KR3e0078_WYG_106-49a>¶
丹琥珀膏(方見癰疽/下雜方條)¶
水沉膏　治疔瘡¶
　　白果根(新鮮生/者佳)¶
　右以米醋磨濃澄脚以油紙攤貼及用酒磨服¶
敷疔膏　治疔瘡及無名腫毒瘴氣等證¶
　　生藍葉(不拘多/少洗浄)¶
　右以搗爛敷患處以梗煎酒服¶
又方¶
<pb:KR3e0078_WYG_106-49b>¶
　　毛屎梯葉¶
　右生採新鮮者擂米泔水暖刷及以根磨米泔水暖¶
　服¶
又方　治一切惡瘡毒肉不出¶
　用烏梅一味燒灰為末傅上惡肉立盡矣¶
灸疔瘡法　取掌後横紋後五指男左女右七壯即瘥¶
　屢効¶
初虞世云疔瘡於所屬經絡各瀉之　疔瘡者必發於¶
<pb:KR3e0078_WYG_106-50a>¶
　手足之間生黄疱其中或紫黑色有一條如紅線直¶
　上倉卒之際急宜以針於紅線所至處刺出毒血然¶
　後以蟾酥乳香膏等藥於正瘡上塗之針時以病者¶
　知痛出血為好否則紅線入腹攻心必致危困矣¶
百一治疔腫以針刺四畔用石榴皮末著瘡上調麵圍¶
　四畔灸痛為度調末傅上急裹經宿連根自出¶
松針法　取向北松枝上葉極硬者頓齊作一束札令¶
　極𦂳緩緩以意消詳毒氣所經行虚輭處針之須令¶
<pb:KR3e0078_WYG_106-50b>¶
　出血時先用酒潤下針處必小痛令病人稍忍仍用¶
　雄黄末入麝香少許以温酒調下一二服與之服後¶
　方下松針針之¶
治疔瘡毒氣入腹多嘔吐欲死者即服内托香粉散滴¶
　乳半兩另研真菉豆粉一兩為細末煎生甘草湯調¶
　三錢時時飲之常令灌潤胸膈(一方用雄黄菉豆粉/乳香等分為末水調)¶
　(服/)¶
百二散(又名䕶/心散)治發疔瘡煩躁手足不住發狂者急宜¶
<pb:KR3e0078_WYG_106-51a>¶
　服之¶
　　甘草節　菉豆粉　硃砂(各等/分)¶
　右為細末毎服三錢熱水調下¶
疔瘡入腹嘔者煎道人頭濃汁飲之¶
治疔瘡毒氣入腹昏悶不食¶
　　紫花地丁　蟬蜕　貫仲(各一/兩)丁香　乳香(各二/錢)¶
　右為細末毎服二錢空心温酒下(紫花地丁麥熟時/有之開紫花質甚)¶
　(脆如蒲公英狀但蒲公/英開黄花地丁開紫花)¶
<pb:KR3e0078_WYG_106-51b>¶
瑞治疔瘡危篤者二服即愈輕者一服立効¶
　　土蜂房(一小窠全本草云土/蜂房有毒利大小便)蛇蜕(一條/全)¶
　右作一處器皿中盛用黄泥封固火煆存性研為細¶
　末毎服一錢空心好酒調服少頃腹中大痛痛止其¶
　瘡已化黄水矣仍服五聖散¶
　　大黄　甘草(各一/兩)生薑　皂角針　金銀花(各二/兩)¶
　　栝蔞(一/箇)¶
　右㕮咀用好酒二升同煎至八分去渣不拘時服¶
<pb:KR3e0078_WYG_106-52a>¶
治疔瘡最驗用蒼耳臭牡丹各一大握搗爛新汲水或¶
　順流水調服一碗㵼下黑水即愈¶
拔黄藥¶
　用蟾酥飛羅麵為丸如梧桐子大可將一丸放在面¶
　前舌下即時黄出¶
破棺丹　治疔毒走黄不止¶
　　當歸　赤&KR0410;藥　山梔子　牽牛(各二/兩半)連翹¶
　　牡蠣　金銀花　紫花地丁(各一/兩半)京三稜　甘草¶
<pb:KR3e0078_WYG_106-52b>¶
　　(各二/兩)便秘加大黄(三/兩)¶
　右為細末煉蜜和丸如彈子大毎服一丸食前服童¶
　便化開服忌飲酒及生冷硬物¶
立馬回疔丹　治疔瘡走黄不止¶
　　金脚信　蟾酥　血竭　硃砂　没藥(各半/錢)輕粉¶
　　龍腦　麝香(各一/字)¶
　右為細末用生草烏頭汁和作錠如麥子大用時將¶
　瘡頂刺破將藥一錠放瘡口内第二日瘡腫是効¶
<pb:KR3e0078_WYG_106-53a>¶
治疔走了黄打㨰將死者¶
　　牡蠣　大黄　山梔子　金銀花　木通　連翹¶
　　牛蒡子　地骨皮　乳香　没藥　皂角刺¶
　　栝蔞¶
　右各等分剉碎毎服半兩氣壯者加朴硝用水一碗¶
　酒半碗煎一服定愈¶
蟾酥走黄丸　治疔瘡走黄¶
　　硃砂(研/)黄丹(飛/)白麵(各等/分)¶
<pb:KR3e0078_WYG_106-53b>¶
　右末取蟾酥搜作劑丸如麥粒大先刺瘡口次安一¶
　粒在瘡口内仍以水沉膏貼之又以五七丸葱湯吞¶
　下發汗即愈¶
迴瘡蟾酥錠子　治疔瘡毒氣攻心欲死以針刺其瘡¶
　向心行處但覺痛有血處下錠子若累刺至心側近¶
　皆不痛無血者急針百會穴痛有血者下錠子若無¶
　血以親人熱血代之猶活三四况瘡初發無有不効¶
　大抵疔瘡生於四肢及胸背頭項骨節間唯胸背頭¶
<pb:KR3e0078_WYG_106-54a>¶
　項最急初生痛痒不常中陷如釘盖撼之有根壯熱¶
　惡心是也¶
　　天南星　款冬花　巴豆仁　黄丹　白信(各一/錢)¶
　　獨活(五/分)螌蝥(去頭足/十箇)¶
　右為極細末用新蟾酥和藥如黍米大撚作錠子毎¶
　遇疔瘡先以針刺其瘡必不知痛有血出者下錠子¶
　如覺痛不須再用若更不知痛再隨瘡所行處迎奪¶
　刺之至有血知痛即止其原瘡亦覺疼痛以膏藥貼¶
<pb:KR3e0078_WYG_106-54b>¶
　之膿出自瘥用錠子法度以銀作細筒子一箇約長¶
　三寸許隨針下至瘡痛處復以細銀絲子内藥於筒¶
　内推至痛處¶
肘後犯疔腫垂死菊花葉一握搗絞汁一升入口即活¶
　此神驗亦用其根(丹溪云根莖葉花/皆可紫梗者佳)¶
疔腫困重生搗蒼耳根葉和小兒尿絞汁冷服一升日¶
　三服甚驗¶
化毒丸　治内疔¶
<pb:KR3e0078_WYG_106-55a>¶
　　硃砂　雄黄(各一/錢)蟬蜕(十/枚)硼砂(生/)輕粉(各五/分)¶
　　麝香(一/分)片腦(半/分)¶
　右末取蟾酥為丸如菉豆大毎用一丸放舌上含化¶
　取涎化後以井水潄淨無此丸用單蟾酥代之亦可¶
霹靂火　治内疔之證發汗之妙方也凡疔瘡始覺不¶
　曾服出汗之藥過數日間外證皆罷或在胸腹或在¶
　脇肋赤焮腫起此乃毒氣入裏内疔之所發也宜用¶
　此法出汗毒氣方能出也¶
<pb:KR3e0078_WYG_106-55b>¶
　先置水桶一箇鐵銚一箇令病人側卧於桶上四圍¶
　以衣衾盖䕶勿令泄氣却以鵝卵石火燒極紅放銚¶
　内以銚安桶内以醋投於銚内淬之熏蒸出汗未透¶
　再加火力再淬之須令腫處汗透不必徧身出汗也¶
　¶
　¶
　¶
　證治準繩卷一百六¶
