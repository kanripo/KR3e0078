# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.512868
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷一百二
<pb:KR3e0078_WYG_102-1a>¶
欽定四庫全書¶
　證治凖繩卷一百二¶
　　　　　　　　　　　　明　王肯堂　撰¶
　外科¶
　　腫瘍内托¶
内托内托散(一名䕶/心散)一日至三日内宜連進十數服¶
　　真菉豆粉(一/兩)明乳香(半兩摱火于銀石器中炒手/指攪使乾急候出搧冷研極)¶
　　(細/)¶
<pb:KR3e0078_WYG_102-1b>¶
　右研令勻每服二錢至三錢濃煎甘草湯調下時時¶
　細呷要藥常在胸膈間若毒衝心有嘔逆之證大宜¶
　服此(如有寒而嘔逆不/宜服此當用辛熱)¶
　丹溪云此散菉豆解丹毒又治石毒味甘入陽明胃¶
　性寒能補為君乳香去惡腫入少陰性溫善竄為佐¶
　甘草性緩解五金八石及百藥毒為使此方專為服¶
　丹石而發疽者設若不因丹石而發疽恐非必用之¶
　劑又云内托散性涼治嘔有降火之理¶
<pb:KR3e0078_WYG_102-2a>¶
國老膏　治一切癰疽能消腫逐毒使毒不内攻其効¶
　不可具述¶
　　甘草(大者/二斤)¶
　右搥碎河水浸一宿揉令漿汁濃去盡筋滓再用絹¶
　濾過銀石器内慢火熬成膏用器收之每服一二匙¶
　無灰酒或白湯亦可曾服燥藥丹劑者亦解之(本事/方每)¶
　(甘草一斤分作三服溫酒調/下今云一二匙恐力少也)¶
牛蒡粥　治瘡腫¶
<pb:KR3e0078_WYG_102-2b>¶
　用牛蒡根三莖洗浄煮令爛於盆中研令細去筋膜¶
　汁中即下米煮粥鹹淡任性服一椀甚良無忌¶
解毒散　治癰瘡始覺便宜服¶
　　犀角屑　川升麻　川朴硝　赤芍藥　木通(各/一)¶
　　(兩/剉)石膏(二/兩)𤣥參　麥門冬(去/心)甘草(生剉各/半兩)¶
　右毎服四錢水一中盞煎至六分去滓溫服無時¶
清心内固金粉散(又名金/花散)¶
　　辰砂(另/研)白茯苓(去/皮)人參(去/蘆)甘草(各七/錢半)菉豆粉(四兩/研)¶
<pb:KR3e0078_WYG_102-3a>¶
　　白豆蔲仁　朴硝(另研各/半兩)雄黄(研/)腦子　麝香(另/研)¶
　　(各二/錢半)¶
　右以參苓白豆蔲為末入研藥令勻蜜湯調下無時¶
　候此藥專治惡瘡熱盛焮痛作濾煩躁此藥解毒¶
内追毒丹　清心解毒散潮¶
　　大朱砂　雄黄(各五/錢)生麝香(一/錢)生犀角　琥珀(已/上)¶
　　(並别/研細)黑角沈香(各五/錢)¶
　右為末煉蜜丸梧桐子大毎服二十丸燈心薄荷湯¶
<pb:KR3e0078_WYG_102-3b>¶
　下　精要云憤鬱不遂志欲之人多犯此疾　三因¶
　云癰疽瘰癧不問虛實寒熱皆由氣鬱而成經云氣¶
　宿於經絡與血俱濇而不行壅結為癰疽不言熱之¶
　所作而後成癰者此乃因喜怒憂思有所鬱而成也¶
獨勝散　治癰疽皆緣血滯氣凝而致者¶
　　香附子(去毛令浄以生薑汁/淹一宿焙乾研極細)¶
　右無時以白湯調二錢服之又云疽疾多因怒氣得¶
　之若有此疾必多怒但服香附進食寛氣自有効¶
<pb:KR3e0078_WYG_102-4a>¶
丹溪云獨勝散治氣鬱血滯而諸瘡愈後常服半年尤¶
妙此皆施於體實氣鬱之人予見吴兄厚味氣鬱而形¶
實性重年近六十患背疽醫與他藥皆不行惟香附末¶
飲之甚快始終只此一味腫潰恃此以安然此等體實¶
而又病實乃瘥千百而一見者也毎思香附經不言有¶
補惟不老湯一方乃言於老人有益用片子薑黄香附¶
子甘草三味而以不老為名且引銕瓮先生與劉君為¶
証夫豈無其故哉葢於行氣中有補之之理耳天之所¶
<pb:KR3e0078_WYG_102-4b>¶
以為天者健而有常也因其不息所以生生無窮正如¶
茺蔚子活血行氣有補陰之妙故名益母胎前産後所¶
恃者氣血耳胎前無滯産後無虛以其行中有補也夏¶
枯草治瘰癧亦然¶
逺志酒　治一切癰疽發背癤毒惡候浸有死血陰毒¶
　在中則不痛傅之即痛有憂怒等氣積而内攻則痛¶
　不可忍𫝊之即不痛或藴熱在内熱逼入手不可近¶
　𫝊之必清涼或氣虛血冷潰而不斂若七情内鬱治¶
<pb:KR3e0078_WYG_102-5a>¶
　之必愈¶
　　逺志(不以多少泔浸/搥去心乾為末)¶
　酒一盞調末三錢澄清飲之以滓𫝊于患處¶
越鞠丸　治六鬱牙齒作痛口舌生瘡或胸膈痞滿嘔¶
　吐吞酸或腹脹腿酸等症¶
　　蒼术(炒/)神麯(炒/)香附　山查　山梔(炒/)撫芎　麥¶
　　芽(炒各/等分)¶
　右為末水調麯蘖麵為丸桐子大每服七十丸白湯下¶
<pb:KR3e0078_WYG_102-5b>¶
五香散　升降諸氣宣利三焦疎導壅滯發散邪熱治¶
　陰陽之氣鬱結不消諸熱蘊毒腫痛結核或似癰癤¶
　而非使人頭痛惡心寒熱氣急¶
　　木香　丁香　沈香　乳香　藿香(各等/分)¶
　右剉散毎服三錢水一盞半煎食後溫服¶
補遺謂婦人男子癰疽治法無異惟月閉血虛氣結三¶
證有異耳子謂婦人海滿則行月閉一證固異然婦人¶
情性執着比之男子十倍雖有虛證宜補亦當以執着¶
<pb:KR3e0078_WYG_102-6a>¶
為慮向見樓氏婦早寡善飲啖形肥偉性沈毒年六十¶
六七月間生背疽近正瘠醫遂横直裂開取血雜以五¶
香十宣散與酒飲之月餘未嘗議其寡居之鬱酒内之¶
毒執着之滯時令之熱卒至于平陷淹延兩三月而不¶
救¶
忍冬酒　初發便當服此或貧乏中或居鄉僻田夫野¶
　老百發百中¶
　　忍冬藤(生取一把以葉入砂盆研爛入酒少許調/和得所塗𫝊四圍中心留一口又取五兩)¶
<pb:KR3e0078_WYG_102-6b>¶
　　(用木槌搗碎/不犯鐵器)甘草(生剉/一兩)¶
　右二味入砂瓶内用水二椀文武火煎至一椀入好¶
　酒一大椀煎十數沸去查分為三服一日連夜進盡¶
　病勢重一日夜可二劑(忍冬藤補血如氣虛及寒多/人不宜用是故田夫野老百)¶
　(發百/中也)¶
金銀花湯　治一切癰疽發背疔瘡及喉閉乳蛾等證¶
　金銀花藤葉搗爛取汁半鍾和熱酒半鍾溫服甚者¶
　不過三五服可保無虞¶
<pb:KR3e0078_WYG_102-7a>¶
槐花酒　治發背及一切瘡毒不問已成未成但焮痛¶
　者並治之　用槐花四五兩微炒黄乘熱入酒二鍾¶
　煎十餘沸去渣熱服未成者二三服已成者一二服¶
黄茋湯　治諸瘡退風熱¶
　　黄茋(剉/)黄芩(去黑/心)麥門冬(去心/焙)芍藥　甘草(炙剉/各一)¶
　　(兩/半)生地黄(四/兩)半夏(薑製/半兩)當歸(切/焙)大黄(剉/炒)石膏(碎/)芎¶
　　窮　人參(各一/兩)¶
　右剉如麻豆毎服五錢匕用水一盞半竹葉七片煎¶
<pb:KR3e0078_WYG_102-7b>¶
　至一盞去滓空心溫服日晚再服¶
生地黄散　治發癰腫熱毒疼痛心神煩悶¶
　　生地黄(二/兩)川大黄(剉砂/炒)川升麻　地骨皮　當歸¶
　　(剉微/炒)黄芩　木通　赤芍藥　黄茋　𤣥參　甘¶
　　草(生各/一兩)赤茯苓(一兩/半)¶
　右為散每服四錢水一中盞入竹葉二七片煎至六¶
　分去滓不拘時溫服¶
阿膠飲子(精/要)¶
<pb:KR3e0078_WYG_102-8a>¶
　　明阿膠(炒如/珠)粉草(各一/兩)橘紅(半/兩)¶
　右㕮咀分作三服以水一盞煎七分去滓溫服¶
牛膠飲　截癰疽惡瘡發險處服之使毒氣不攻于内¶
　　牛膠(通明者/四兩)¶
　用酒一椀入膠内重湯煮熔透攪匀傾出更侵酒隨¶
　意飲能飲者以醉為度此方活人甚多¶
黄礬丸　服過一兩已上無不取効最止疼痛不傷臟¶
　腑活人不可勝數¶
<pb:KR3e0078_WYG_102-8b>¶
　　白礬(一/兩)黄蠟(半/兩)¶
　右和丸如桐子大毎服十丸漸加至五十丸溫酒送¶
　下如未破即消已破即合一日服百粒則有効能防¶
　毒氣内攻尤能䕶膜始終須服半斤瘡愈後服之尤¶
　佳治蛇咬溶化白礬乘熱滴傷處痛即止一方用明¶
　礬飛過研細以鷄子二个取清調礬未稀稠如糊用¶
　無灰陳好酒放開服之膿未成者即消已成膿者從¶
　大小便出神効其功大勝黄礬丸¶
<pb:KR3e0078_WYG_102-9a>¶
丹溪云阿膠飲牛膠飲黄礬丸以牛皮屬金屬土補肺¶
氣實大腸壯胃止泄黄礬丸以蠟味甘淡入大腸有補難¶
化國老膏以甘草化毒行經逺志酒忍冬酒皆有補性¶
歸心歸血用之頗切善用者以之配入治腫瘍之散結¶
潰瘍之補虛亦奏㨗功¶
托裏消毒散　治胃氣虛弱或因尅伐不能潰散服之¶
　未成即消已成即潰腐肉自去新肉自生若腐肉既¶
　潰而新肉不能收斂屬氣虛者四君子湯為主屬血¶
<pb:KR3e0078_WYG_102-9b>¶
　虛者四物湯為主氣血俱虛者十全大補湯為主並¶
　忌寒涼消毒之劑¶
　　人參　黄茋(鹽水/拌炒)當歸(酒/拌)川芎　芍藥(炒/)白术(炒/)¶
　　茯苓(各一/錢)金銀花　白芷(各七/分)甘草(炙/)連翹(各五/分)¶
　右水煎服¶
托裏散　治瘡瘍因氣血虛不能起發腐潰收斂及惡¶
　寒發熱者宜用此補托其屬六淫七情及諸經錯雜¶
　之邪而為患者當各審其因而參以主治之劑其屬¶
<pb:KR3e0078_WYG_102-10a>¶
　胃氣虛弱者當以六君子湯為主¶
　　人參(氣虛者/多用之)黄茋(炒各/二錢)白术(炒/)陳皮　當歸　熟¶
　　地黄(自/製)芍藥(酒/炒)茯苓(各一/錢半)¶
　右水煎服¶
治癰疽初覺腫結未成可以消散毒飲子¶
　　黄茋(二/兩)甘草(炙/)天羅(生/)山藥(炒各/一兩)鬼腰帶葉(半兩/生竹)¶
　　(籬陰濕石岸絡石而生者好絡木者/無用其藤柔細兩葉相對形生三角)¶
　右為粗末毎服三錢水一盞煎至七分入酒三盞同¶
<pb:KR3e0078_WYG_102-10b>¶
　煎一二沸去查溫服¶
神効托裏散(精/要)　治癰疽發背腸癰妳癰無名腫毒焮¶
　赤疼痛憎寒發熱不問老幼虛弱並治之¶
　　黄茋(去/蘆)忍冬藤葉(各五/兩)當歸(一兩/八分)粉草(炙八/錢)¶
　右為細末每服五錢酒一盞半煎至一盞病在上食¶
　後服在下食前服少頃再進留滓外傅¶
金銀花湯　迴瘡金銀花散(見癰疽兼/證痛條)¶
本事黄茋散¶
<pb:KR3e0078_WYG_102-11a>¶
　　綿黄茋(一/兩)甘草(半/兩)皂角刺(揀紅紫者剉/炒黄一兩)¶
　細末毎服五錢酒一盞乳香一塊煎七分去滓服¶
海藏云黄茋湯與四物相和亦名托裏湯血氣齊補也¶
黄茋四物湯¶
　　人參　黄茋　白术　茯苓　芍藥　甘草　生¶
　　薑　當歸　地黄　川芎¶
　右多加金銀花水煎服¶
内固黄茋丸(本/事)¶
<pb:KR3e0078_WYG_102-11b>¶
　　綿黄茋　人參(各半/兩)¶
　右細末入真生龍腦一錢研細生藕汁和丸菉豆大¶
　毎服三十丸溫熟水下加至四十丸日三服¶
丹溪治五八嬸年六十歳背上瘡脈洪大數午後惡寒¶
發熱食少¶
　　連翹　黄茋(生三/錢)人參(二/錢)陳皮　茯苓(五/分)甘草(炙/)¶
　　白术(各一/錢)縮砂仁(三/錢)¶
　分十貼煎服　右方皆以黄茋為君甘草歸參為佐¶
<pb:KR3e0078_WYG_102-12a>¶
　乃實内補虛之中兼托裏也　右溪實内補虛法皆¶
　以參术歸茋又甚者獨參膏其法並見後分經條及¶
　散見潰瘍門虛實寒熱條真轉死回生之㨗法也¶
元戎素問寒癰疽例　經云腎移寒於脾發為癰腫少¶
氣脾移寒於肝發為癰腫拘攣又云諸寒癰腫此皆安¶
生岐伯曰生於八風之所變也又云地之濕氣感則害¶
人皮肉筋脈聖濟云方服過厚表易着寒所得之源大¶
抵如此或發不變色或硬如石或捻之不痛久則然後¶
<pb:KR3e0078_WYG_102-12b>¶
變色疼痛漸耎而成膿如泔而稀久不能差瘡口不合¶
變為疳漏敗壞肌肉侵損骨髓以致痿痿宜以骨碎補¶
丸主之(方見久/漏瘡)¶
李世英患疽數日後根脚開大或腹疼泄㵼手足常冷¶
脈沈微細或自汗出急用薑附之藥甚者於臍下關元¶
着艾三五百壯待手足溫泄瀉止飲食知味方可為喜¶
回陽湯　治脾腎虚寒瘡屬純陰或藥損元氣不腫痛¶
　不腐潰或腹痛泄㵼嘔吐厥逆或陽氣脫陷等症¶
<pb:KR3e0078_WYG_102-13a>¶
　　乾薑(炮/)附子(炮各/二錢)人參　白术　黄茋(各三/錢)當歸¶
　　陳皮　甘草(炙各/二錢)紫胡　升麻(各五/分)¶
　右酒水煎服不應薑附倍之敷藥用回陽玉龍膏¶
清熱消毒散　治一切癰疽陽症腫痛發熱作渴¶
　　黄連(炒/)山梔(炒/)連翹　當歸(各一/錢)川芎　芍藥(炒/)¶
　　生地黄(各一/錢半)金銀花(二/錢)甘草(一/錢)¶
　右水煎服¶
黄連消毒散　治腦疽背疽腫焮疼痛或麻木¶
<pb:KR3e0078_WYG_102-13b>¶
　　黄連(製/)羌活(各一/分)黄芩　黄檗(各半/錢)生地黄　知¶
　　母(製/)獨活　防風　當歸尾　連翹(各四/分)藁本¶
　　防巳　桔梗(各半/錢)黄茋　蘇木　陳皮　澤㵼(各/二)¶
　　(分/)人參　甘草(各三/分)¶
　右水煎服¶
黄連解毒湯　治瘡瘍焮痛煩躁飲冷脈洪數或發狂¶
　言¶
　　黄芩　黄檗(炒/)黄連(炒/)山梔(各一錢/五分)¶
<pb:KR3e0078_WYG_102-14a>¶
　右水煎熱服¶
清心湯　治瘡瘍腫痛發熱飲冷脈沈實睡語不寧即¶
　防風通聖散毎料加黄連(五/錢)¶
　毎劑一兩水煎服¶
濟陰湯　治瘡屬純陽腫痛發熱¶
　　連翹　山梔(炒/)黄芩(炒/)黄連(炒各/一錢)芍藥(一錢/五分)金銀¶
　　花(三/錢)牡丹皮(一錢/二分)甘草(一/錢)¶
　右水煎服大便秘量加大黄敷藥用洪寶丹¶
<pb:KR3e0078_WYG_102-14b>¶
𤣥參散　治癰腫始發熱毒氣盛寒熱心煩四肢疼痛¶
　　𤣥參　甘草(生剉各/半兩)石膏(二/兩)麥門冬(去心七/錢半)前胡¶
　　(去/蘆)枳實(麩/炒)人參(去/蘆)赤芍藥　黄茋　赤茯苓　川¶
　　芎　生乾地黄　黄芩(各一/兩)¶
　右㕮咀毎服四錢水一中盞入竹葉二七片小麥一¶
　百粒煎六分去滓不拘時溫服¶
仲景排膿湯¶
　　甘草(二/兩)生薑(一/兩)大棗(十/枚)¶
<pb:KR3e0078_WYG_102-15a>¶
　右四味以水三升煮取一升溫服五合日再服¶
排膿散¶
　　枳實(十六/枚)芍藥(一兩/半)桔梗¶
　右三味杵為散取鷄子黄一枚以藥散與鷄子黄相¶
　等揉和煎如薄粥溫服一升即瘥¶
本事托裏排膿生犀散¶
　　皂角刺(相大黑紫者/不拘多少)¶
　右置瓶中鹽泥固濟炭火燒過存性放冷出研為細¶
<pb:KR3e0078_WYG_102-15b>¶
　末毎服一錢薄酒微溫調下暑月陳米飲調下¶
連翹飲　治癰腫瘡癤排腫¶
　　連翹　防風(去兩各/三)薺苨　白芍藥　黄芩(去黑/心)¶
　　𤣥參(各二/兩)人參　白茯苓(去黑/皮)桔梗(剉碎/炒)前胡(去/蘆)¶
　　甘草(炙各/一兩)黄茋(生四/兩)桑根白皮(剉炒一/兩半)¶
　搗篩毎服五錢水一盞半煎八分去滓溫服日二¶
或問腫瘍何膿可排曰家嫂嘗苦癰疽連患不已烏程¶
凌藻湖謂針血海可以除根以長針刺之半日出針膿¶
<pb:KR3e0078_WYG_102-16a>¶
血相雜臭不可聞後果不復發當是時身無瘡也膿從¶
何來哉¶
内消精要柞木飲子¶
　　乾柞木葉(四兩/半)乾荷葉中心蒂　乾萱草根　甘¶
　　草節　地楡(各四/兩)¶
　右細剉毎服半兩水二椀煎一椀分作二服早晚各¶
　一服未成者自消潰者自乾其荷蒂去惡血萱根下¶
　水解毒利胸膈柞木有芒刺能驅逐地楡主下焦血¶
<pb:KR3e0078_WYG_102-16b>¶
　病輕小證候或可倚仗¶
車螯散¶
　　車螯(一兩煅通赤木草/云車螯消酒毒)生甘草(二錢/半)輕粉(五/分)¶
　為細末每服四錢濃煎括蔞酒調五更服轉下惡物¶
　為度未知再用効在五香之上(本草云車螯大/蛤也一名蜃)¶
又方¶
　　車螯(四箇黄泥固濟火/煅赤出火毒一宿)𤓰蔞(一枚去皮/瓦上炒香)燈心(三十/莖)¶
　　甘草節(五/分)¶
<pb:KR3e0078_WYG_102-17a>¶
　右為粗末作一服酒二盞煎一盞去渣入蜜一大匙¶
　和勻每用酒八分盞車螯末二錢膩枌少許調勻空¶
　心溫服取下惡物黄涎為効¶
内消散　治癰疽桔梗疼痛¶
　　人參(去/蘆)瞿麥　白斂　川升麻　當歸(微/炒)黄芩¶
　　防風　黄茋(剉/)沈香　甘草(生剉各/一兩)赤小豆(煮熟/一兩)¶
　為細末毎服二錢不拘時溫酒調服¶
丹溪云車螯散一以輕粉為佐一以燈心為佐其散腫¶
<pb:KR3e0078_WYG_102-17b>¶
消毒下積安詳穏重輕小症候可以倚仗¶
化毒為水内托散　凡患癰疽發背對口惡疔瘡乳花¶
　百種無名無頭歹瘡此藥能令内消去毒化為黑水¶
　從小便出萬不失一此方不可秘藏不可輕視寶之¶
　寶之¶
　　乳香　穿山甲　白芨　知母　貝母　半夏¶
　　金銀花　皂角刺　天花粉(各一/錢)¶
　右㕮咀用無灰酒一椀煎半椀去渣作一服溫進不¶
<pb:KR3e0078_WYG_102-18a>¶
　宜加減將渣搗爛加秋過芙蓉葉細末一兩以蜜水¶
　潤過一宿自消不必用第二服忌發物大効¶
仙方活命飲(又名真人/活命飲)　治一切瘡瘍未成膿者内消¶
　已成膿者即潰又止痛消毒之聖藥也¶
　　滴乳香(研/)防風　白芷　貝母　赤芍藥　當歸¶
　　尾　明没藥(研/)皂角刺(炒/)天花粉　甘草節　穿¶
　　山甲(炮各/一錢)陳皮　金銀花(各三/錢)¶
　在背俞皂角刺為君　在腹募白芷為君　在胸次¶
<pb:KR3e0078_WYG_102-18b>¶
　加𤓰蔞仁(二/錢)在四肢金銀花為君　如疔瘡加紫河¶
　車草根(三錢如/無亦可)　右為粗末大者四兩小者二兩作¶
　一劑無灰酒十茶鍾瘡小五茶鍾入有嘴瓶内以厚¶
　紙封口勿令泄氣煎至三大鍾去渣作三次服接連¶
　不斷隨瘡上下服能飲酒者服藥後再飲三五杯此¶
　藥並無酒氣不動臟腑不傷氣血忌酸薄酒鐵器服¶
　後側睡覺痛定回生神功浩大不可臆度¶
潔古保安湯　治瘡托裏或已成者速潰¶
<pb:KR3e0078_WYG_102-19a>¶
　　𤓰蔞(新者一枚/去皮火焙)没藥(通明者/一錢研)金銀花　甘草　生¶
　　薑(各半/兩)¶
　右為細末用好無灰酒三升於銀石器内煎至一升¶
　分作三盞三次飲盡病微者只一服如服托裏藥不¶
　能發散又作瘡者用此¶
　葦航紀談云户部尚書沈詵為人仁厚一兵卒患背¶
　疽乞假親為合藥治之時旱蝗當致齋圜丘猶丁寧¶
　料理藥内用酒恐市酤不中用自取酒入藥服之即¶
<pb:KR3e0078_WYG_102-19b>¶
　愈其法用𤓰蔞子一枚乳香没藥各一錢甘草三錢¶
　用醇酒九盞臨服嚼没藥一塊飲此酒極妙¶
祕方托裏散　治一應瘡毒始終常服不致内陷¶
　　𤓰蔞(大者一/枚杵)當歸(酒/拌)黄茋(鹽水/拌炒)甘草　白芍藥(各/一)¶
　　(兩/半)皂角刺(炒/)金銀花　天花粉　熟地黄(用生者/酒拌入)¶
　　(&KR0008;器蒸半日/四味各一兩)¶
　用無灰酒五茶鍾和藥五兩入磁器内厚紙封口再¶
　用油紙重封置湯鍋内煮用葢覆之煮至藥香取出¶
<pb:KR3e0078_WYG_102-20a>¶
　分服直至瘡愈¶
　　按此方藥品平易消毒之功甚大且不動臟腑不¶
　傷氣血不問陰陽腫潰屢用屢効誠仙方也常治發¶
　背腦疽勢盛者更隔蒜炙若脈沈實大小便祕者先¶
　用疎通而後用此其功甚㨗若大毒已退不作膿或¶
　不潰者用托裏潰而不斂及膿清用峻補¶
祕方拔毒散　治一切癰疽腫毒其功不可盡述¶
　　乳香　没藥　穿山甲(炮/)當歸　木鼈子(各一/錢)𤓰¶
<pb:KR3e0078_WYG_102-20b>¶
　　蔞實(八/錢)甘草(炙五/分)忍冬藤(二/錢)牙皂角(炒七/分)大黄(生/熟)¶
　　(各一/錢半)連翹(一貝/錢)母(七/分)¶
　作一劑用酒水各一鍾煎至一鍾食前服¶
　按此方攻毒止痛化膿之良劑也屢用屢驗若有膿¶
　或已潰者大黄不可用恐泄其真氣則膿者難潰潰¶
　者難斂也亦有膿雖潰脈仍洪數或沈實喜冷者火¶
　邪尚在又所宜用¶
歸茋湯　治癰疽無頭但腫痛¶
<pb:KR3e0078_WYG_102-21a>¶
　　黄茋　當歸　𤓰蔞　甘草　皂角刺　金銀花¶
　　(各一/錢)¶
　右㕮咀水一鍾半煎八分去滓入乳香酒再煎服¶
又方¶
　　貝母　穿山甲　天花粉¶
　右為末毎服三錢水二鍾煎半鍾一日四服其毒自¶
　在大小便下矣　可與前方合為一貼¶
破毒無比散¶
<pb:KR3e0078_WYG_102-21b>¶
　豬牙皂角去皮如法醋炙焦黄為末毎服半錢加穿¶
　山甲全者看患人證在何處就取此處甲用以蛤粉¶
　炒為末一錢與皂角末相和溫酒調下症在上食後¶
　服在下食前服神効¶
消毒散　治一切無名腫毒瘡癤¶
　貝母一味去心切細一半生晒一半微炒和勻為末¶
　病在上食後服病在下食前服酒調一二錢¶
一男子肩患毒腫硬作痛惡症迭見用白礬末三錢糊¶
<pb:KR3e0078_WYG_102-22a>¶
丸以葱頭七莖煎湯調下腫痛悉退再服諸症亦退更¶
以仙方活命飲二劑出水而消此秘方名千金化毒湯¶
本礬本葱湯調服因末難服故易為丸一方士治瘡疽¶
不問腫潰先用此藥三二服後用消毒藥甚効常治芻¶
蕘之人用此即退不用托裏藥亦愈葢止熱毒為患血¶
氣不虧故也若金石毒藥發疽者尤效葢礬又能解金¶
石之毒也一方用礬末五錢硃砂五分熱酒下亦效此¶
藥托裏固内止㵼解毒排膿不動臟腑不傷氣血有益¶
<pb:KR3e0078_WYG_102-22b>¶
無損其藥易得其功甚大偏僻之處不可不知此方或¶
虫犬所傷溶化熱塗患處更以熱酒調末服皆效¶
榮衞返魂湯(又名通順散散/又名何首烏)¶
　　何首烏(不犯/鉄)當歸　木通(去皮/尖)赤芍藥(炒/)白芷(不/見)¶
　　(火/)蘹香(炒/)土烏藥(炒/)陳枳殻(麵炒若惡心/加薑汁炒)甘草¶
　右方止此九味各等分水酒湯使隨證用之水酒相¶
　半亦可惟流注加獨活每服四錢病在上食後服病¶
　在下食前服¶
<pb:KR3e0078_WYG_102-23a>¶
　此一藥流注癰疽發背傷折非此不能效至於救壞¶
　病活死肌弭患於未萌之前拔根於既愈之後中間¶
　君臣佐使如四時五行更相迭旺真神仙妙劑隨證¶
　加減其效無窮何則此藥大能順氣勻血故也夫氣¶
　陽也血陰也陽動則陰隨氣運則血行陽滯則陰凝¶
　氣弱則血死血死則肌死肌死則病未有不死者矣¶
　必調其陽和其陰然後氣血勻二者不可偏廢只調¶
　陽不和陰則氣耗而血凝肌必不活如五香連翹之¶
<pb:KR3e0078_WYG_102-23b>¶
　類是已只和陰不調陽則血旺而氣弱疾必再作如¶
　内補十宣之類是已然二藥亦須參用不可執一為¶
　妙此藥扶植胃本不傷元氣蕩滌邪穢自然順通不¶
　生變證真仙劑也用法列之于左¶
　一發背既久不愈乃前醫用涼藥過也涼藥内傷其¶
　脾既氷其血脾主肌肉脾既受傷飲食必減顔色痿¶
　瘁肌内不生血為脈絡血一受氷則氣不旺肌内縻¶
　爛故必理脾脾健肉自生宜於此方中去木通少用¶
<pb:KR3e0078_WYG_102-24a>¶
　當歸倍加厚朴陳皮盛則用家傳對金飲子又盛則¶
　加白豆蒄之類為妙　一凡治流注可加獨活流注¶
　者氣血凝滯故氣流而滯則血注而凝加此藥者可¶
　以動蕩一身血脈血脈既動豈復有流注乎　一流¶
　注起於傷寒傷寒表未盡餘毒流於四肢經絡澁於¶
　所滯而後為流注也如病尚有潮熱則裏有寒邪未¶
　盡散此方中可加升麻蘇葉如服此而熱不退可加¶
　乾葛如有頭疼加川芎並用薑水煎如無潮熱可用¶
<pb:KR3e0078_WYG_102-24b>¶
　水酒相半煎酒大能行血生氣故也氣生血行病愈¶
　可必然流注須表者何也所以推其因究其源不忘¶
　病之根本也寒邪既盡表之太過則為冷流注尤為¶
　難治故宜略表為妙表後第二節宜服溫平之藥乃¶
　十宣内補是已如不效第三節宜加附子或服四柱¶
　散數服即止溫藥亦不可多用恐增痛苦反成膿血¶
　不乾第四節仍歸本方收效然表未盡則餘毒附骨¶
　而為骨癰夫流注者傷寒之餘毒骨癰者又流注之¶
<pb:KR3e0078_WYG_102-25a>¶
　敗證也流注非傷寒之罪乃醫者表之未盡也骨癰¶
　非流注之過又庸醫涼藥之過也庸醫無識心盲志¶
　聾妄稱明見雖知為骨癰而治之無法又復投之涼¶
　藥烈之毒刃則毒氣滯涼藥觸鐵器則愈附骨而不¶
　能愈矣不然則人之骨何以有癰骨而成癰非藥所¶
　治故名附骨疽又名白虎飛尸留連周朞展轉數歳¶
　冷毒朽骨出盡自愈其不愈者至於終身有之此皆¶
　失於初也其骨腐者多為副骨猶或可痊正骨腐則¶
<pb:KR3e0078_WYG_102-25b>¶
　終身廢疾故膿白而清者碎骨初脱肉深難取膿黄¶
　而濃者碎骨將出肉淺可取宜以利刀取之詳在後¶
　章此不過治骨癰之㮣耳　又有病經數月傷於刀¶
　刃羸弱拳攣咳𠻳膿血壞肉陰爛者此皆冷極陽弱¶
　陰盛不可以唾紅為熱宜以好附子加減治之　又¶
　有毒自手脚頭面而起疼痛徧身上至頸項經絡所¶
　係去處如瘍厯貫珠者此為風濕流氣之證宜以加¶
　減小續命湯及獨活寄生湯與此方參錯用之　又¶
<pb:KR3e0078_WYG_102-26a>¶
　有兩膝痛起以至徧身骨節皆痛婦人類血風男子¶
　類軟風此名風濕痺又名厯節宜以附子八物湯加減¶
　用之　又有癰腫在項腋兩乳傍兩胯軟肉處名為¶
　&KR1506;癧癰此冷證無熱宜以内補十宣散與此方參用¶
　小兒不可輕用附子恐生驚癎切不可更犯針刀薄¶
　血無膿努肉難合宜以濕熱藥貼散内消倘犯針刀¶
　生努肉亦以此藥收功倘用藥微疼略有驚癎宜用¶
　全蠍觀音散加減用之驚定藥如故事又有小兒亦¶
<pb:KR3e0078_WYG_102-26b>¶
　患宿痰失道者癰腫見於頸項臂膞胸背等處是為¶
　冷極全在熱藥敷貼之功(留/口)病須再作為佳治法見¶
　後　又有流注大如匏瓠覆椀見於胸背其證類發¶
　而甚後用藥之後形勢一有微動即非發矣宜以内¶
　補十宣與此方隨證通變用之可以内消大抵諸證¶
　皆原於冷故為痛者骨痛也骨者腎之餘腎虛則骨¶
　冷骨冷所以痛所謂骨疽皆起腎者亦以其根於此¶
　也故補腎必須大附子方能作效腎實則骨有生氣¶
<pb:KR3e0078_WYG_102-27a>¶
　疽不附骨矣凡用藥不可執一貴乎通變　凡癰疽¶
　初萌必氣血凝滯所成為日既久則血積於所滯而¶
　後盛作故病人氣血盛者此方中減當歸多則生血¶
　發於他所再結癰腫生生不絶斯乃祕傳醫者少知¶
　也　一凡癰疽生痰有二證一胃寒生痰此方中加¶
　半夏健脾化痰二熱鬱而成風痰此方中加桔梗以¶
　化咽膈之痰並用生薑和水酒煎　一凡腦發背發¶
　在上者此方中可去木通恐導虛下元為上盛下虛¶
<pb:KR3e0078_WYG_102-27b>¶
　之病難於用藥老人虛弱者尤宜去之　一凡病人¶
　有㵼者不可便用此方宜先用止瀉藥(白礬生用為/末溶開黄蠟)¶
　(為丸米飲/下三十丸)俟㵼止方用此藥葢人身以血氣為主病¶
　癰之人氣血潮聚一處為膿若臟腑不固必元氣泄¶
　而血愈寒難愈此藥大能順氣故也大抵氣順則血¶
　行氣耗則血寒氣寒則血死血死則肌肉不生投之¶
　熱藥則肌肉無元氣不足以當之徒增苦投之涼藥¶
　則無是理是方雖仙授要在用之得當不然則有刻¶
<pb:KR3e0078_WYG_102-28a>¶
　舟之患矣至於流注又不可一㮣論也若涼藥耗散¶
　元氣虛敗有用三建取效者其疾多緣於冷故也尤¶
　當審其脈辨其證的出於冷然後用之亦不可過過¶
　亦有害但陽脈回腫處紅活骨有生氣寒氣不能相¶
　附為疽即歸功本方以取效此萬全妙法　一此藥¶
　丸散末皆可水酒湯使臨時裁度用之貴人加木香¶
　為衣病者有熱痰咳𠻳(富/)沈香(貧/)蘇葉湯皆可下丸¶
　用蜜劑　一此方非但治癰疽發背傷折至於男子¶
<pb:KR3e0078_WYG_102-28b>¶
　婦人疝氣血氣皆可用屢獲效矣有一婦人患氣疾¶
　五年發時只是塊痛嘔逆水漿不下一發便欲死用¶
　此藥為丸木香湯下一服嘔止再服氣順疾遂愈¶
　一凡傷折皆不脱此方但加減有瘥詳見傷折類中¶
　如尋常打破傷損或傷心胞並皆治之在頭上則去¶
　木通枳殻加川芎陳皮常用加丁皮蘇葉能活血加¶
　破故紙五靈脂能破宿血水煎熟用濃酒一盞侵入¶
　候再沸却入大黄末空心服之如通順藥只四服先¶
<pb:KR3e0078_WYG_102-29a>¶
　二服中入(大/黄)後二服不必用只是催發便下如若不¶
　通只枳殻湯一向催如若不通即不可治不可坐視¶
　人死而不知也補血十宣散之類　一凡傷折常用¶
　此方可去木通名何首烏散葢首烏能扶血故也如¶
　刀刃傷有潮熱面腫氣喘乃破傷風證可服索血散¶
　葛根湯數服薑葱煎發散或敗毒散三四服外用敷¶
　貼藥依法治之無不愈者矣　一經年腰痛加萆薢¶
　𤣥胡索以酒煎服　一脚氣加㯽榔木𤓰穿山甲水¶
<pb:KR3e0078_WYG_102-29b>¶
　煎服之　一宿痰失道非惟人不識目仙授以來惟¶
　余一𣲖知之人身有痰潤滑一身猶魚之有涏然痰¶
　居胃中不動則無病動則百病生或喘或咳或嘔或¶
　暈頭痛睛疼徧身拘急骨節痺疼皆外來新益之痰¶
　乃血氣敗濁凝結而成也何則臟腑氣逆鬱結生痰¶
　當汗不汗蓄積生痰飲食過傷津液不行聚而生痰¶
　其常道則自胃脘達肺脘而出其失道自胃脘而流¶
　散於肌肉皮毛之間脾主肌肉肺主皮毛故凡胸背¶
<pb:KR3e0078_WYG_102-30a>¶
　頭項腋胯腰腿手足結聚腫硬或痛或不痛按之無¶
　血潮雖或有微紅亦淡薄不熱堅如石破之無膿或¶
　有薄血或清水或如乳汁又有壞肉如破絮又或如¶
　瘰厯在皮肉之間如雞卯浮浴於水中可移動軟活¶
　不硬破之亦無膿血針口努肉突出惟覺咽喉痰實¶
　結塞作寒作熱即皆其證急於此方中加南星半夏¶
　等藥以治其内外用玉龍熱藥以拔其毒便成膿破¶
　為良其輕無膿者必自内消如熱極痰壅則用控涎¶
<pb:KR3e0078_WYG_102-30b>¶
　丹(紫大㦸甘遂白芥子/等分為末米糊為丸)如遍身腫硬塊大如盃盂生¶
　於喉項要處者尤為難治夫血氣和暢自無他病氣¶
　行不順血化為痰痰復失道則血氣衰敗不能為膿¶
　但能為腫硬理必然也此證陽少陰多隨證用藥回¶
　陽生氣補血控涎外則用後法作起一身氣血引散¶
　冷塊萬一腫不消不作痛不為熱體氣實無他證肉¶
　塊與好肉無異此又一證也切不可輕用針刀自戕¶
　如草醫曾用針炙陰爛其肉或用毒藥㸃脫使人增¶
<pb:KR3e0078_WYG_102-31a>¶
　寒壯熱法當通順其氣血於此方中加升麻以除其¶
　寒邪用歛口結痂之藥以安之使為&KR0146;贅而已萬一¶
　病自作臭穢糜爛不免動刀則有妙劑可以代刀不¶
　可輕泄(即白礬枯朴硝/二味為末敷之)　一肚腸内癰宜服十宣散¶
　與此方相間用之並加忍冬藤此藥最治内癰但當¶
　審其虛實或通或補補須用附子通則用大黄如不¶
　明虛實則此方亦自能通順十宣自能内補可無他¶
　變至於肺癰初覺飲食有碍胸膈微痛即是此證急¶
<pb:KR3e0078_WYG_102-31b>¶
　須察脈審其虛實虛則用此方加附子相出入用之¶
　若稍再作即用十宣散内補之即自消散實則用此¶
　方加大黄略通之使毒氣下宣為妙葢肺與大腸相¶
　表裏故也如内癰已成宜以海上方與此方加減參¶
　用之喘咳膿血者肺癰也大便有膿自臍出者肚癰¶
　也忍冬藤甘草節煮酒妙¶
龍虎交加散　治發背癰疽發腦發鬢發髭又治腦虛¶
　頭暈風濕之症¶
<pb:KR3e0078_WYG_102-32a>¶
　製藥法　南木香(剉碎用紙墊鍋/焙乾研為細末)鸎粟殻(去頂穰筋/剉焙乾為)¶
　(細/末)甘草(用濕紙裹煨/焙乾為細末)吴白芷(麪裹煨去麵/焙乾為細末)川芎(濕紙/裹煨)¶
　(焙乾為/細末)¶
　右件藥末各另包收看瘡加減用之　加減法　若¶
　瘡勢紅腫熱大先服如神托裏散一貼卧葢取微汗¶
　如紅暈大腫髙瘡頭有似碎米大白膿㸃者可進交¶
　加散一貼用木香(四/分)鸎粟殻(二錢/二分)甘草(六/分)白芷(一錢/四分)¶
　川芎(一錢/半)共為一貼用水七分生白酒三分其一盌¶
<pb:KR3e0078_WYG_102-32b>¶
　用銀器煎八分如無銀器新瓷器亦好不用銅鐵舊¶
　器於炭火邊先滚五七滚用細絹水濕扭乾濾去渣¶
　食後服以乾鹽菜壓之查敷瘡四圍用忀絹帕包之¶
　如惡心嘔吐即服䕶心散一貼止嘔次服前藥若胸¶
　腹膨滿或大小便閉澁可服當歸連翹散一貼行五¶
　七次用温米　湯補止如瘡已成潰膿不寒不熱止¶
　是爛開疼痛木香(三/分)甘草(錢/)川芎(一錢/半)白芷(一錢/四分)粟¶
　殻(二/錢)水五分酒五分合煎八分服若紅暈白者好也¶
<pb:KR3e0078_WYG_102-33a>¶
　仍紅其瘡不退若紫黑稍可如紅暈不退毎日於晚¶
　進藥一貼喫交加散四五貼可服當歸連翹散一貼¶
　要行加大黄只有熱腹不脹不用大黄如瘡患要將¶
　好腐肉不脫可用針刺破皮冷隨膿出將水紅花根¶
　煎湯洗之用生肌散摻上毎日洗一次依此法無不¶
　效有蛆者難治最忌酸辣醬麵發氣并生冷之物¶
䕶心散　治證見前交加散¶
　　甘草(炙一/錢)菉豆粉(炒二/錢)硃砂(研水飛/過一錢)¶
<pb:KR3e0078_WYG_102-33b>¶
　右為細末作一服白湯調下¶
當歸連翹散　治證同前¶
　　當歸　連翹　梔子仁　芍藥　金銀藤(各一/兩)黄¶
　　芩(五/錢)¶
　右㕮咀毎服五錢用水二盞煎至七分空心溫服要¶
　行加大黄二錢待藥熟入大黄煎一二沸去渣服¶
如神托裏散　治發背等瘡初起又治疔瘡并一切腫¶
　毒及發散傷寒¶
<pb:KR3e0078_WYG_102-34a>¶
　　蒼耳根　兎耳草根(又名一/枝箭)金銀藤(用花/亦可)五味子¶
　　根(各等/分)¶
　右㕮咀毎服五錢用生白酒二盞煎至七分去渣服¶
　卧葢取微汗渣再煎¶
生肌散¶
　　水紅花葉¶
　右為細末先用水紅花根剉碎煎湯洗淨却用葉末¶
　撒瘡上毎日洗一次撒一次¶
<pb:KR3e0078_WYG_102-34b>¶
前鋒正將　治一切癰疽不問發肩發背作臖疼痛其¶
　效如神¶
　　荆芥　薄荷　山蜈蚣　老公鬚　天花粉　菇¶
　　荑　藿香　敗荷心　川白芷　豬牙皂角(切/炒)赤¶
　　芍藥(已上各/等分)淮烏(大者一/个煨)紅内消(倍其/數)甘草(毎十/五文)¶
　　(入一立喜/甜加用)¶
　右為末毎服二錢薄荷苓清調下欲快利用酒調服¶
　効若服經日未見效恐是涼藥澁血可加當歸羌活¶
<pb:KR3e0078_WYG_102-35a>¶
　如熱重雄黄酒調乳癰加萱草根研汁調其餘候只¶
　用酒下不飲麥門冬去心煎湯亦可但較緩耳¶
引兵先鋒　凡用内消先用此藥退潮止渴解熱以升¶
　麻葛根湯表散後服此¶
　　木通　瞿麥　荆芥　薄荷　白芷　天花粉¶
　　甘草　赤芍藥　麥門冬(去/心)生乾地黄　山梔子¶
　　車前子　連翹(各等/分)¶
　右剉每服二錢燈心生地黄煎熱潮加淡竹葉煎溫¶
<pb:KR3e0078_WYG_102-35b>¶
　服上膈食前下膈空心老人氣虛者宜加當歸羌活¶
加味十奇散主内䕶治癰發已成未成服内消三五日¶
　不效或年四十已上氣血衰弱成者速潰未成者速¶
　散服至瘡口合而止内能固濟去舊生新又名固壘¶
　元帥¶
　　當歸(酒/浸)桂心(不見/火)人參　上芎　香白芷　防風¶
　　(去/蘆)桔梗　厚朴(去粗皮/薑汁炒)甘草(五/文)乳香　没藥(并别/研)¶
　右件藥各等分研為末毎服二錢酒調日三服病愈¶
<pb:KR3e0078_WYG_102-36a>¶
　而止不飲者麥門冬去心煎湯或木香湯一方治背¶
　癰附骨疽乳癰及一切癰腫未成膿者發散極效¶
　　槐花(一兩炒/焦色)胡桃(十个新鮮不油者/煻火煨熟去殻)¶
　右二味入砂盆内研爛如泥熱酒調和渣温服如能¶
　飲酒人多飲愈效一醉後而癰腫散矣¶
&KR0034;薟散　治癰疽發背及一切癤毒等證如神¶
　　&KR0034;薟草(其葉長如牛舌/其氣如豬臭者)小薊根　五爪龍(即五/藤)生¶
　　大蒜¶
<pb:KR3e0078_WYG_102-36b>¶
　右四物各等分細研用酒和勻濾去渣服一腕得大¶
　汗通身而愈¶
又方　治諸般癰腫神效¶
　　新掘天門冬(一味約/三五兩)¶
　右洗淨入砂盆内研酒以好酒盪起濾去渣頓服未¶
　效再服一二服必愈¶
敷貼温藥戴院使云發散諸般毒多碾白芙蓉葉入草¶
烏末少許蜜調傅重者加入南星末凡諸毒用敷貼藥¶
<pb:KR3e0078_WYG_102-37a>¶
欲散搓入麝香欲潰搓入雄黄¶
冲和仙膏(一名黄/雲膏)冷熱不明者用之茶酒隨證治之¶
　　川紫荆皮(五兩炒名又名/紅肉又  内消)獨活(三兩炒/不用節)赤芍藥(二/兩)¶
　　(炒/)白芷(不見火/一兩)木臘(又名望見消又名陽春雪/即石菖蒲也隨加減妙)¶
　右五味並為細末用法詳見于後¶
　夫癰疽流注雜病莫非氣血凝滯所成遇温即生遇¶
　涼即死生則散死則凝此藥是温平紫荆皮木之精¶
　能破氣逐血消腫獨活土之精能止風動血引氣拔¶
<pb:KR3e0078_WYG_102-37b>¶
　骨中毒去痺濕氣更能與木臘破石腫堅硬赤芍藥¶
　火之精微能生血住痛去風木臘水之精能生血住¶
　痛消腫破風散血白芷金之精能去風生肌止痛葢¶
　血生則不死血動則流通肌生則不爛痛止則不焮¶
　作風去則血自散氣破則硬可消毒自散五者交攻¶
　病安有不愈乎　一凡病有三證治有三法如病極¶
　熱則此方中可倍加紫荆皮木臘少用三品亦能消¶
　散之但功少遲耳如病極冷則此方微加赤芍藥獨¶
<pb:KR3e0078_WYG_102-38a>¶
　活亦能活血而消散之功亦稍遲而不壞病　一如¶
　病熱勢大盛切不可用酒調但可用葱泡湯調此藥¶
　熱敷上葱亦能散氣故也血得熱則行故熱敷也如¶
　病稍減又須用酒調酒能生血遇熱則血愈生酒又¶
　能行血遇温則血愈行矣　一瘡面有血泡成小瘡¶
　不可用木臘恐性粘起藥時生受宜用四味先敷後¶
　用木臘葢在上面覆過四圍以截助攻之血路凡敷¶
　藥皆須熱敷乾則又以元湯濕透之使藥性濕蒸而¶
<pb:KR3e0078_WYG_102-38b>¶
　行病自退矣　一如用正方四面黑暈不退瘡口皆¶
　無血色者是人曾用冷藥太過不可便用玉龍葢肌¶
　未死也恐藥力緊添痛苦宜於此方加肉桂當歸以¶
　喚起死血自然黑暈退見功効血回即除加藥只以¶
　正方取效　一如用正方痛不住可取酒化乳香没¶
　藥於火上使溶然後將此酒調藥熱塗痛止　一流¶
　注筋不伸者可於此方加乳香敷之其性能伸筋故¶
　也　一如瘡口有赤肉突出者其證有三一是着水¶
<pb:KR3e0078_WYG_102-39a>¶
　二着風三是刀破後刀口見突宜以此方加少南星¶
　以去風用薑汁酒調其不消者必是庸醫以手按出¶
　膿核太重又以涼藥涼了皮以致如此若投以熱藥¶
　則愈縻爛此又有口訣焉(宜用白礬枯朴硝二味為/末敷之次用硫黄末掞之)¶
　(外服榮衞加對/金飲外貼冲和)一若病勢熱盛者不可便用涼藥熱¶
　盛則氣血壅㑹必多大涼則血退不徹返凝於涼故¶
　宜温冷相半用之血得温則動挾涼則散可用此方¶
　加對停洪寶丹用葱湯調塗貼之　一此方乃發背¶
<pb:KR3e0078_WYG_102-39b>¶
　流注之第一藥也學者當通變妙用表裏相應則病¶
　在掌握之中但發背甚者死生所係惟此藥功最穏¶
　重終始可恃決無變壞若發之輕者草醫亦能取效¶
　然有變證流弊之患此無他發於陰則非草醫之可¶
　治矣豈如是劑兼陰陽而並治奪造化之神功哉至¶
　如流注一疾雖不能死人而十有九為廢疾廢疾流¶
　連死亦隨之縱有醫之能愈者亦必半年周歳之後¶
　方見其效此乃百中之一然終為殘弱之身矣惟吾¶
<pb:KR3e0078_WYG_102-40a>¶
　此派仙方藥奇效速萬不失一端有起死回生之效¶
　非言所能盡述夫流注乃傷寒餘毒故有表未盡者¶
　餘毒客於經絡氣血不勻則為熱流注所謂醫之能¶
　愈者熱也熱病少見有表散太過氣血衰者餘毒流¶
　入腠理腠理或疎或密為冷流注所謂醫之難醫者¶
　冷也冷病常多故傷寒表未盡者非特為熱證而已¶
　其餘毒亦多為冷證皆原於腎虛故作骨疽冷則氣¶
　愈滯而血愈積故但能為腫而不能為膿若醫者投¶
<pb:KR3e0078_WYG_102-40b>¶
　之以涼劑則所謂冷其所冷而陰死於陰惟有壞爛¶
　腐肉毒氣着骨而為骨癰流為廢疾故曰骨癰者流¶
　注之敗證也流者動也注者住也氣流而滯則血注¶
　而凝氣為陽血為陰陽動則陰隨氣運則血行吾所¶
　以能移流注於他處而散之者取其能動故也動則¶
　可移陽既移而動矣陰豈能獨住而不隨之者乎是¶
　故以獨活引之者以其性能動盪氣血也引之一動¶
　則陰陽調和不能為膿而散之於所移之處勢必然¶
<pb:KR3e0078_WYG_102-41a>¶
　矣　一流注在背膞腰腿緊要處當用此方厚敷患¶
　處却單用獨活一味末之酒調熱塗一路其盡處以¶
　玉龍誘之此移法也使血氣趨於他所聚於無緊要¶
　處作膿又或消之若以成膿則引不下急將此藥救¶
　之出毒氣免作骨疽如庸醫用了涼藥犯了針刀使¶
　成骨癰非藥所愈又待其碎骨出盡方愈若怯用針¶
　刀取之則用玉龍治法在後若正骨出無治法副骨¶
　出可安　一方用白芷紫荆皮酒調以内消初生癰¶
<pb:KR3e0078_WYG_102-41b>¶
　疽名一勝膏又方只用赤芍藥木臘紫荆皮作篐藥¶
　名三勝膏　一方治大人小兒偶含刀在口割斷舌¶
　頭已垂落而未斷用鷄白軟皮袋了舌頭用破血丹¶
　蜜調塗舌根斷血却以蜜調和蠟稀稠得所調此正¶
　方敷在雞子皮上取其軟薄能透藥性故也如在口¶
　溶散勤勤添敷三日舌接住方可去雞子白皮只用¶
　蜜蠟調藥勤勤敷上七日全安學者觀此則知通變¶
　活法妙用不在師傳之功如無速效以金瘡藥參錯¶
<pb:KR3e0078_WYG_102-42a>¶
　治之尤妙　一治癰腫未成膿不可便用洪寶丹敷¶
　貼頭上恐為冷藥一氷血凝不消不能成膿反能爛¶
　肉只用此方敷貼如不消欲其成膿却以玉龍貼癰¶
　頭以燥之次用此正方在玉龍之下四圍用洪寶丹¶
　篐住以截新潮之血又若病未甚氷於涼藥者玉龍¶
　之下不必用此方上以洪寶丹圍之　一如救壞病¶
　未見可用玉龍只用此方自然穏當免病人苦　一¶
　發背初生未成單用紫荆皮末酒調篐住自然撮細¶
<pb:KR3e0078_WYG_102-42b>¶
　不開服藥止用柞木飲子乃救貧良劑也一此方加¶
　南星草烏二味三分之二熱酒調敷諸癰可以潰膿¶
　不痛若單玉龍要洪寶丹篐住實此法妙　一猘犬¶
　咬人單用紫荆皮沙糖塗留口金丹退腫嚼杏仁置¶
　口中去毒　一法加南星草烏二味與此方各一半¶
　熱酒調敷可治久損至妙　一小兒軟癤用此方加¶
　軍薑酒調敷若初發即用此方酒調敷成膿而止若¶
　初發時用紫荆皮木蠟酒調敷可以必消切不用洪¶
<pb:KR3e0078_WYG_102-43a>¶
　寶丹　一熛疽心火熱毒也見於五心痛不可忍其¶
　狀如泡瘡而血赤外形雖小内有熱毒在心腌者難¶
　治在手足心者可療然治之須早稍遲或在心腌則¶
　腐肉粉碎神仙莫醫凡有此疾在手心則用洪寶於¶
　手心環圍敷之以截其血却用冲和於手心留口收¶
　功在足心則用洪寶敷在脚脛交骨四圍一二寸長¶
　以冲和收功如前¶
神功散　專治發背癰疽一切疔毒并瘰癧等瘡已未¶
<pb:KR3e0078_WYG_102-43b>¶
　成患者效驗不可備述¶
　　川烏頭(炮去/皮尖)川黄檗(炙去/粗皮)¶
　右二味為細末後各等分用小兒或大人唾津調成¶
　膏如唾少𠻳口水亦可發背癰疽等瘡纔起者敷於¶
　患處留頭候藥乾用淘米水常潤濕毎日換藥敷一¶
　次如瘡已成重患將潰爛者先將槐枝艾葉煎湯頓¶
　溫將瘡洗淨用絹帛展去膿血以香油潤患處用綿¶
　紙仍照患病煎成圓錢留頭貼上後用藥塗於紙如¶
<pb:KR3e0078_WYG_102-44a>¶
　乾依前用淘米水潤日換一次聴其自然流膿不可¶
　手擠如敷藥後病人覺瘡住疼減熱即愈如生肌則¶
　腐肉自落腐而不落者剪割亦可最不宜用針發背¶
　不宜貼膏藥凡醫瘡屏去别醫止飲别藥方可治忌¶
　氣怒房事勞役并孝服體氣飲酒之人飲食忌酒并¶
　羊雞魚肉瓜茄薑辣之物若因氣怒反復發腫者依¶
　前治之如治對口并腦疽不必洗去舊藥逐次添藥¶
　恐動瘡口惹風也¶
<pb:KR3e0078_WYG_102-44b>¶
圍藥¶
　　南星　草烏頭　黄檗　白芨(各二/兩)五倍子(炒一/兩)¶
　右為細末調如糊隨血圍匝如墻壁可移險處於不¶
　險處如神¶
敷藥¶
　　白斂　白芷　天南星　白芨　貝母(各等/分)¶
　右為末水調傅外用圍藥束定内用傅藥提起制之¶
　有理¶
<pb:KR3e0078_WYG_102-45a>¶
將軍鐵篐膏　治諸惡毒瘡紅腫突起用藥篐瘡四圍¶
　不令滋蔓走疰毒氣¶
　　鹽霜白梅　南星　大黄　蒼耳根(各一/兩)白芨¶
　　白歛　防風　川烏頭(各半/兩)草烏頭　雄黄(各三/錢)¶
　右為細末先以蒼耳根霜梅搗爛和餘藥調成膏如¶
　乾入醋調得所於瘡四圍用藥作鐵篐塗上止留瘡¶
　髙突處如藥乾以雞羽蘸水掃之日換二三次大妙¶
又方　治一切癰疽腫毒¶
<pb:KR3e0078_WYG_102-45b>¶
　　草烏　貝母　天花粉　南星　芙蓉葉(各等分/為細末)¶
　右用醋調搽四圍中留頭出毒如乾仍用醋潤之¶
　按此方藥性温和常用不問陰陽腫潰並効¶
正鐵篐散¶
　　貝母(去/心)白芷　蒼耳草灰(醋柈晒乾/各二兩)或加龍骨(二錢/尤妙)¶
　右為細末水調或香油調貼瘡上¶
大鐵篐散¶
　　芙蓉　猪卷皮　木鼈子(各四/兩)白芷　黄檗　寒¶
<pb:KR3e0078_WYG_102-46a>¶
　　水石　赤豆　白歛　貝母(各二/兩)大黄　紫荆皮¶
　　白芨　真地青　羌活(各一/兩)防風(半/兩)¶
　右為細末涼水調圍癰四畔如肉脆去白芨白歛加¶
　生地黄地榆用芭蕉油調傅熱甚者用三消散¶
水黄散　圍腫毒¶
　　犀角屑　大黄　白芨　草烏皮尖　白歛　麝¶
　　香　朴硝(各等/分)¶
　右為細末蜜醋調薄攤油紙上稍乾揭下再添潤濕¶
<pb:KR3e0078_WYG_102-46b>¶
　貼之即消¶
外用潰毒藥　治諸腫毒堅硬不消¶
　　升麻　葛根　鼠黏子　地骨皮　金銀花　黄¶
　　花地丁　甘草(生各/等分)¶
　右為麄末每用五七錢水一升煎十沸於腫處四畔¶
　熱用冷則再煖¶
圍腫方¶
　　草烏　白芨　白歛　黄檗　朴硝(各等/分)¶
<pb:KR3e0078_WYG_102-47a>¶
　右為末用蜜醋調圍腫外即便收起¶
神白膏　貼五發未破¶
　　南星　大黄　草烏　白歛(各半/兩)蚌粉　大栢皮¶
　　(各一/兩)小赤豆(一/兩)加乳香没藥尤妙¶
　右為末取芭蕉頭研取油調角四畔¶
雄黄散(郭/氏)　治癰疽發背紫暈疼痛不止¶
　　粟米小粉(三兩/炒)草烏頭　南星　絡石　百合(各/一)¶
　　(兩/)白芨(二/兩)乳香　没藥　雄黄　黄丹(各半/兩)¶
<pb:KR3e0078_WYG_102-47b>¶
　右為極細末温水調敷之¶
治無名腫毒或背疽　治法腫圍定名鐵井欄¶
　　芙蓉葉(重陽前/收研末)倉耳(端午前收/燒灰存性)¶
　右同研細以蜜水調敷之¶
烏龍膏(一名烏/金散)　治一切腫毒癰疽收赤暈¶
　　木鼈子(去/殻)半夏(各二/兩)小粉(四/兩)草烏頭(半/兩)¶
　右於鐵銚内慢火炒令轉焦為細末出火毒再研以¶
　水調稀稠得所敷瘡四圍中留頂出毒氣或用醋調¶
<pb:KR3e0078_WYG_102-48a>¶
　亦得¶
宣毒散　初發或炙後敷貼消腫收赤暈圍聚¶
　　露蜂房(三兩/炒焦)南星　赤小豆(各一/兩)小米(一/合)生草烏¶
　　(二錢/半)生白礬(半/錢)¶
　右為細末用淡醋調塗四畔乾即再上¶
拔毒散　癰疽腫結通用能散能潰¶
　　南星(上等大白/者一兩)草烏頭　白芷(各半/兩)木鼈子仁(一/箇)¶
　　(研/)¶
<pb:KR3e0078_WYG_102-48b>¶
　右為細末分兩次法醋入蜜調敷紗貼之¶
蠲毒散　治癰疽腫毒未結則散已結則潰去風排膿¶
　　大南星(一/兩)貝母(七錢/半)白芷　赤小豆　直僵蠶(炒/各)¶
　　(半/兩)雄黄(二/錢)¶
　右為細末初用醋調敷後用蜜水調敷¶
退毒散　癰腫通用¶
　　木鼈子(去/油)大南星　半夏(生/)赤小豆　白芷　草¶
　　烏(去皮尖/各等分)¶
<pb:KR3e0078_WYG_102-49a>¶
　右為細末硬則法醋調敷熱焮則蜜水調敷¶
神功妙貼散　塗敷癰疽暈肉使膿血化為水出收暈¶
　斂毒¶
　　大南星(圎白/者)蓖麻子仁(各四/錢)五倍子(淡紅/者)半夏(生/)¶
　　白芷(稍/)薑黄　貝母　白芨(各三/錢)没藥　乳香(各/二)¶
　　(錢/)花蘂石散(二/貼)¶
　右為細末夾和井水入蜜調敷瘡色黯晦薑汁調敷¶
　從暈邊抹收入裏留中間如錢大貼膏藥若瘡開大¶
<pb:KR3e0078_WYG_102-49b>¶
　全用紗攤藥以舊茶籠内白竹葉尾剪兩片如瘡勢¶
　先貼藥上然後貼瘡久年蓬仰上竹葉亦得竹葉出¶
　水藉藥以行之凡敷藥須是細末則不痛¶
特異萬靈散　治癰疽發背腫毒等患神妙¶
　　軟石膏(燒通紅盌覆在/泥地上一宿)大白南星　赤小豆　草¶
　　烏(連皮尖/各半兩)乳香(二錢/别研)¶
　右為細末蜜水調成膏從外抹收入留最高處如錢¶
　勿敷如瘡已破切忌藥入瘡口恐痛斂毒排膿不致¶
<pb:KR3e0078_WYG_102-50a>¶
　潰爛屢効¶
治冷癰青硬無頭陰毒并瘡疥毒瘡皆効¶
　　生銕銹　輕粉(各二/錢)白松香(一兩/半)麝香(少/許)¶
　先將銕銹松香為細末入銚内加麻油一兩慢火煎¶
　數沸離火待熱少退入輕粉麝香末攪勻即為膏矣¶
　收貯量瘡大小攤貼患處¶
歛瘡内消方¶
　黄明膠一兩水半升鎔消了入黄丹一兩再煮三五¶
<pb:KR3e0078_WYG_102-50b>¶
　沸又放温冷以雞毛掃在瘡口上如未成即塗腫處¶
　自消¶
凡癰不問已潰未潰者以膠一片水浸令軟隨腫大小¶
　貼當頭上開一孔若已潰合膿者當被膠急發之膿¶
　皆出盡未有膿者腫當自消矣¶
治發背祕法李北海云此方神受極奇祕以甘草三大¶
　兩生搗别篩末大麥麵九兩於一盤中相和攪令勻¶
　取上好酥少許别捻入藥令勻百沸水捜和如餅劑¶
<pb:KR3e0078_WYG_102-51a>¶
　方員大干瘡一分熱𫝊腫上以油紙隔令通風冷則¶
　換之已成者膿水自出未成者腫便内消¶
隔皮取膿法　治諸般腫毒¶
　　驢蹄(細切一/兩炒)蕎麥麵(一/兩)白鹽(半/兩)草烏(四錢/去皮)¶
　右為末水調作餅子慢火炙黄出火毒研米醋調成¶
　膏用白紙攤貼患處毒自毛竅而出其腫自退¶
雄黄散　治癰疽赤腫疼痛未得膿潰貼成膿¶
　　雄黄(細/研)黄檗　㯽榔　川大黄　騏鱗竭(各七/錢半)麝¶
<pb:KR3e0078_WYG_102-51b>¶
　　香(研一/錢)黄連(一/兩)白芷　木香　芎藭　桂心(各半/兩)¶
　　當歸(炒三/錢)¶
　右為細末用臘豬脂調令勻塗於絹上貼腫處候膿¶
　潰後即用膏藥捜膿生肌¶
萬應針頭丸(濟/生)　治一切腦背疽惡毒大瘡欲死者一¶
　粒即愈¶
　　麝香(二/錢)血竭(如臘者用散者/不用非真也)輕粉　蟾酥(舌試/辣者)硇¶
　　砂(各三/錢)片腦(一/錢)蚣蚣(一對/全用)¶
<pb:KR3e0078_WYG_102-52a>¶
　右為極細末煉蜜和丸為劑如瘡有頭者用針頭挑¶
　破微有血出將藥一黍米大放挑開瘡内上用紙花¶
　周圍唾津濕貼瘡上不過時刻即愈　如兩腋見無¶
　頭瘡即是暗疔即將兩手虎口内白土紋用針挑破¶
　如前法用藥封葢忌鷄鵝酒濕麵一切發熱之物¶
針頭散(保/命)　治瘡瘍焮腫木硬¶
　右以乳香蟾酥各一錢同研勻細以兒乳汁和如泥¶
　入磁石盒收之乾不妨毎用以唾調撥少許㸃於腫¶
<pb:KR3e0078_WYG_102-52b>¶
　處上以膏藥貼之毒氣自消縱然有瘡亦輕¶
萬槌青雲膏　治諸般癰腫未成膿者貼散已成膿拔¶
　毒追膿腹中痞塊貼塊上　瘧疾貼大　身及　其¶
　効如神¶
　　白松香(一斤去/木屑)萆麻子(三百粒/去殻)杏仁(三百枚/去皮)銅青¶
　　(三/兩)乳香　没藥(各一兩/五錢)輕粉(二/錢)¶
　右共作一處用鐵槌木砧於日中搗成膏如燥少加¶
　香油杵之或用石臼木杵搗亦可用磁器盛緋帛攤¶
<pb:KR3e0078_WYG_102-53a>¶
　貼(湯中做/不見火)¶
敷貼熱藥鬼遺方云凡癰疽外冷内疼者由陰氣外逼¶
用熱物熨之大熱亦不覺者須用熱物熨令透隨手便¶
用緊急潰膿藥使膿外出盡腫平即用生肉煖瘡和正¶
氣藥令進飲食不倦¶
治癰疽發背初腫時方¶
　　風化石灰(二/兩)細辛(一/兩)¶
　右為粗末用熱醋𫝊患處乾再𫝊三上其腫即消¶
<pb:KR3e0078_WYG_102-53b>¶
四虎散　治發背初生筋脈緊急不舒¶
　　附子(生去皮/一兩)天南星　半夏　狼毒(各半/兩)一方無¶
　　附子有草烏各等分¶
　右四味為末熱酒調成膏攤上腫處以熱絹靨定覺¶
　患處如火燒不妨¶
回陽玉龍膏¶
　　草烏頭(三兩/炒)南星(一兩/煨)軍薑(二兩/煨)白芷(一兩不/見火)赤¶
　　芍藥(一兩/炒)肉桂(半兩不/見火)¶
<pb:KR3e0078_WYG_102-54a>¶
　此方治陰發背冷流注鼓椎風久損痛冷痺風濕諸¶
　脚氣冷腫無紅赤者冷腫不痛者足頑麻痺婦人冷¶
　血風諸陰證之第一藥也用熱酒調塗用法詳具于¶
　後¶
　夫雜病雖見於皮膚手足之間而因必本於五臟六¶
　腑葢臟腑之血脈經絡一身晝夜運行周而復始一¶
　臟受病必見於本臟脈息所經之處即陰陽分手足¶
　之所屬也為病有冷有熱熱者易治冷者難療夫冷¶
<pb:KR3e0078_WYG_102-54b>¶
　必由臟腑元陽虛弱然後風邪得以乘間而入血氣¶
　不勻遂自經絡而客於皮膚之間脈息不能周流遂¶
　澁於所滯愈冷則愈積而不散復加庸醫用涼劑而¶
　内外交攻則其為病鮮有不危者矣學者當觀其外¶
　之為證而察其内之所屬表裏相應萬無一失此藥¶
　有軍薑肉桂足以熱血生血然既生既熱而不能散¶
　又反為害故有草烏南星足以破惡氣驅風毒活死¶
　肌除骨痛消結塊喚陽氣又有赤芍白芷足以散滯¶
<pb:KR3e0078_WYG_102-55a>¶
　血住痛若生肌肉加以酒行藥性散氣血雖十分冷¶
　證未有不愈端如發寒灰之焰回枯木之春大抵病¶
　冷則肌肉陰爛不知痛痒其有痛者又多附骨之痛¶
　不除則寒根透髓非尋常之藥所能及惟此藥大能¶
　逐去陰毒迎回陽氣住骨中痛且止肌肉皮膚之病¶
　從可知矣當斟酌用之不可大過則為全美　一發¶
　背發於陰又為冷藥所誤又或發於陽而誤於藥冷¶
　陽變為陰滿背黑爛四圍好肉上用洪寶丹把住中¶
<pb:KR3e0078_WYG_102-55b>¶
　間以此藥敷之一夜陽氣回黑者皆紅察其紅活即¶
　住此藥却以冲和仙膏收功如不效欲作膿又以南¶
　星草烏加於冲和用之如陽已回黑已紅惟中間一¶
　㸃黑爛不能紅者葢血已死可以朴硝明礬又云白¶
　丁香硇砂乳香用唾調勻於黑紅交處作一圏上用¶
　冲和葢之至明早起藥自然去黑肉如割却以藥洗¶
　之掞以生肉合口藥收功　一流注冷證多附骨内¶
　硬不消骨寒而痛筋縮不伸若輕用刀針並無膿血¶
<pb:KR3e0078_WYG_102-56a>¶
　若止有乳汁清流或有瘀血宜用此藥敷之若稍緩¶
　止以軍薑白芷肉桂草烏等分熱酒調敷骨寒除而¶
　痛止則氣温和而筋自伸肉硬自消矣然治流注不¶
　可無木蠟以其能破積滯之氣消堅硬之腫最妙又¶
　不可多多則能解藥性葢此證主於溫藥故也　一¶
　鼓椎風起於中濕或傷寒餘毒又或起於流注之壞¶
　證或起於風濕虛痺此證有三一是兩膝相搕行步¶
　振掉膝&KR0008;脛骨微腫二是膝&KR0008;脛骨交接處大如椎¶
<pb:KR3e0078_WYG_102-56b>¶
　腿股肉消皮縮裹骨三是上腿腫大下股冷消葢足¶
　膝屬肝肝經有風寒濕氣則血脈不流而作此遂為¶
　膝寒所澁凝流不動下股之血脈有去無返是以愈¶
　瘦愈冷而筋愈縮上腿之血脈有積而無散是以愈¶
　腫愈熱而肉愈瘦其原若起於流注則肉凝者為爛¶
　爛則冷毒腐骨腐骨一出神仙無術未破則肌肉尚¶
　未死急以此藥熱酒調敷膝&KR0008;骨上腿處以住骨痛¶
　回陽氣又以冲和塗下腿冷處引其血氣使流動而¶
<pb:KR3e0078_WYG_102-57a>¶
　不通貫血脈又以此方敷脛骨交處以接所引之血¶
　脈以散所積之陰氣内用追風丸倍加乳香以伸筋¶
　如法服之無不愈者如人欲出方可用五積散加薑¶
　桂芷歸又加大川芎牛膝㯽榔木𤓰或茶或酒調之¶
　　一男子婦人久患冷痺血風手足頑麻或不能舉¶
　動可用綿子夾袋此藥在中心却以長長纒在痛處¶
　用絹袋繫定此藥能除骨痛附在肉上覺皮膚如蟻¶
　緣是其功也如痺可加丁皮吴茱萸没藥大川烏等¶
<pb:KR3e0078_WYG_102-57b>¶
　分然後全在追風丸表裏交攻去病如神　一風邪¶
　痛不可忍内用追風丸外用此方加生麵薑汁調熱¶
　敷欲得立止可依法加乳香没藥化開酒調為妙¶
　一久損入骨者葢因墜壓跌撲傷折不曾通血以至¶
　死血在所患之處久則如雞肺之附肋輕者苔蘚之¶
　暈若年少之時血氣温和尤且不覺年老血衰遇風¶
　寒雨濕其病即發宜此方熱酒調敷内則用捜損尋¶
　痛丸表裏交攻為妙雖然血氣虛弱之人病在胸肋¶
<pb:KR3e0078_WYG_102-58a>¶
　腰背之間者謂之脱垢不除變為血結勞不論老少¶
　年逺近歳大而徧身小而一拳半肘醫之則一此等¶
　乃根蒂之病則非一劑可愈磨以歳月方可安未成¶
　勞者易已成勞者難　一法只用南星草烏加少肉¶
　桂能去黑爛潰膿謂之小玉龍此法大效　一治石¶
　癰用此方熱酒調敷外却用洪寶篐住四圍待成膿¶
　後破　一婦人乳癰多因小兒斷乳之後不能回化¶
　又有婦人乳多孩兒飲少積滯凝結又為經候不調¶
<pb:KR3e0078_WYG_102-58b>¶
　逆行失道又有邪氣内鬱而後結成癰腫初發之時¶
　切不宜用涼藥氷之葢乳者血化所成不能漏泄遂¶
　結實腫核其性清寒若為冷藥一氷凝結不散聚久¶
　而外血不能化乳者方作熱痛蒸逼乳核而成膿其¶
　苦異常必爛盡而後已故病乳癰者既愈則失其乳¶
　矣葢乳性最寒而又滯以涼劑則陰爛宜也然涼藥¶
　亦未嘗不用用於既破之後則佳如初發之時宜於¶
　此方中用南星薑汁酒兩停調勻熱敷即可内消欲¶
<pb:KR3e0078_WYG_102-59a>¶
　急則又佐以草烏此藥味性烈能破惡塊逐寒熱遇¶
　冷即消遇熱即潰如已成癰腫則又從冲和依常法¶
　用之或加此草烏南星二味亦可破後觀其原原於¶
　冷用冲和收功原於熱用洪寶生肌且須用乳没住¶
　痛以減其苦至於喫藥只用𤓰蔞散隨人虛實參以¶
　通順散十宣相間服之多口者為乳發乳房堅硬者¶
　為乳石正在乳嘴處腫者為吹乳在乳兜囊下為乳¶
　漏以肉懸垂而血易滿故也故為難治一囊一口為¶
<pb:KR3e0078_WYG_102-59b>¶
　乳癰五十歳老人無治法外有老人乳節又為可治¶
　葢在垂囊肉上為癰若近胸則為節矣　一宿痰失¶
　道癰腫無膿者可用此藥㸃頭病必旁出再作為佳¶
　不然則元陽虛耗此為散證如元陽虛耗敗證者急¶
　用全體玉龍敷之拔出成膿服藥則通順散加桔梗¶
　半夏當歸肉耗等藥若病紅活熱驟則當歸冲和為¶
　佳切不可誤投涼劑此方但能拔毒作膿病回即止¶
　不可過若能參用陷脈神劑尤妙出外科精要　一¶
<pb:KR3e0078_WYG_102-60a>¶
　肚癰一證十有九死葢胃屬陰外寒裏熱凡氣血潮¶
　聚趨熱避寒故多為内癰不能外現間有微影欲出¶
　則又為冷藥所觸及服涼劑雖有神仙莫一其功醫¶
　者可不慎乎凡有此證初覺腰痛且以手按之痛若¶
　走閃移動則為氣塊若根不動外面微有紅腫則為¶
　内癰急以此方拔出毒氣作成外癰然後收功冲和¶
　内則用通順散加忍冬藤治法如前若癰自能外現¶
　者不必用此方只用冲和為妙不可輕用針刀如犯¶
<pb:KR3e0078_WYG_102-60b>¶
　鐵器口不能合只用玉龍貼癰頭上四面以冲和圍¶
　之依法自破若膿流不快依法用洪寶三分薑汁七¶
　分茶調敷之膿出皆盡内用十宣平補生肌外則依¶
　然收功冲和此證陰多陽少損人最甚將安之際倍¶
　服内補以生氣血庶幾易愈否則消而復脹口不合¶
　既安之後尤宜多服内補加附子否則氣弱難平證¶
　冷者未破之先尤宜先服附子方好既破之後切不¶
　可用急澁歛口之藥恐食毒不散服藥力到自然合¶
<pb:KR3e0078_WYG_102-61a>¶
　口至於内癰已成不能拔出只用冲和外貼使在外¶
　温和成膿自臟腑而出不至肉爛死生所係全在服¶
　藥之功治法見前最忌毒食食毒即發反覆難療又¶
　有孕婦病此者又與此異内用紫蘇飲安胎勿輕與¶
　他藥若臨月則兒與膿俱下若尚逺則膿自大腑中¶
　下若初萌只服藥可消若癰在外面其證必熱惟可¶
　用冲和收功亦須審輕重用之恐有誤也¶
敷貼涼藥鬼遺方云凡癰疽外熱内疼者是有客邪内¶
<pb:KR3e0078_WYG_102-61b>¶
有積毒欲作膿透之候¶
洪寶丹(又名金丹/)　(寸金/)　(四黄散/)¶
　　天花粉(三/兩)薑黄　白芷(各一/兩)赤芍藥(二/兩)¶
　右為末茶酒湯使隨證熱塗諸般熱證癰腫金瘡此¶
　藥一涼而已能化血為水又能使血瘀積又能涼肌¶
　生肉去死肌爛肉又能破血退腫又能滯氣為浮能¶
　止痛又能為痛閉膿又能出膿一反一復此方藥性¶
　無他遇涼效少遇熱效多故非十分陽證不可輕用¶
<pb:KR3e0078_WYG_102-62a>¶
　恐或凝寒治療費力若夫金瘡出血非此不可乃第¶
　一藥餘外但可為前二藥之佐使爾當審之審之¶
　大抵此三藥可合力同功者可獨將專權者可分司¶
　列職者可合圍交攻者可借援求救者可勇力相持¶
　者可正兵先鋒奇兵取勝者可奇兵先鋒正兵取勝¶
　者神聖工巧端與兵法無異然兵隨印轉將逐令行¶
　故立功取勝存乎其人茍非明理通變之士何足言¶
　哉用法如後　一若病勢大熱可用熱茶調敷如證¶
<pb:KR3e0078_WYG_102-62b>¶
　稍温則用酒調若用以撮膿可用三分薑汁七分茶¶
　調何也此藥最涼能使血退薑汁性熱能引血潮故¶
　血退則被引血潮被逐進退相持而後成膿作破逼¶
　膿盡流也　一凡瘡口破處肉硬不消者瘡口被風¶
　所襲也此方中加獨活以去風用熱酒調如又不消¶
　則風毒已深肌肉結實又加紫荆皮有必消之理矣¶
　　一此方莫善去金瘡及諸熱證赤腫斷諸血根不¶
　使焮赤若癰疽不可輕用恐貼處不散&KR0034;毒入内在¶
<pb:KR3e0078_WYG_102-63a>¶
　骨則成骨癰在喉項則毒氣聚喉在胸背則陰爛臟¶
　腑在腹肚則為内癰殺人不救可不慎哉只以冲和¶
　玉龍依法詳證用之為妙　一年少血壯之人衰老¶
　血敗之士如有濺血無藥可止血盡人亡若在手足¶
　可用茶調敷手足上下尺餘逺若在胸背腰腹則全¶
　體敷之把住血路方能止却用斷血藥(五倍末方見/金瘡條中)¶
　或神效軍中方掞口方得安愈　一治金瘡重者筋¶
　斷脈絶血盡人亡如要斷血須用繩及絹袋縳住人¶
<pb:KR3e0078_WYG_102-63b>¶
　手臂却以此方從手臂上用茶調敷住血路然後却¶
　用斷血藥掞口却不可使内補及四物等藥却又能¶
　令人發嘔吐甚則口眼喎邪少焉發煩發熱成破傷¶
　風只可下對金飲加川芎白芷薑棗煎自安却徐徐¶
　補血如或有破傷風證又須用破傷風藥即葛根湯¶
　之類(方見/後)後瘡口用軍中方如九肋鼈甲酥炙碾¶
　一凡金瘡在頭面上者血不止急用此方茶調團圍¶
　敷頸上截血瘡口邊亦用此敷軍中方掞口重者十¶
<pb:KR3e0078_WYG_102-64a>¶
　日輕者三日效　一凡金瘡着水肉畨花者可用薤¶
　汁調此方敷瘡口兩旁以火微炙之或燒早稻稈烟¶
　熏之瘡口水出即愈如無水出即是風襲可用南星¶
　茶調敷之即愈然後以軍中方掞口妙　一治婦人¶
　産後或經絶血行逆上心不能主或吐血鼻衂舌衂¶
　可以此方用井花水調敷頸上生艾汁調亦妙其血¶
　立止然後服藥以絶原如舌衂必有血泡破之復脹¶
　可用線於舌根頸摶住勿除於頸項上截血内用黄¶
<pb:KR3e0078_WYG_102-64b>¶
　芩荆芥涼心之藥以收其原舌上用蜜調結口之藥¶
　以治之泡破除線血不脹矣服涼心藥四物湯加荆¶
　芥薄荷硃砂　一此方用藥調塗熱毒恐隨乾隨痛¶
　赤腫不退當用雞子清調敷諸熱毒難乾妙湯火瘡¶
　同　一打破傷損在胸膈上者藥通血不下可用菉¶
　豆水調此藥末吞之即吐出而安又有從高墜下用¶
　通血藥不下數日病人幾死此必天時寒凍服大黄¶
　等藥氷之血凝片不行可用熱酒調軍薑未飲之片¶
<pb:KR3e0078_WYG_102-65a>¶
　時血通人得更生葢借熱性以活死血則前藥方能¶
　行矣¶
治發背初發時小後五七日赤腫高即罨藥令内毒散¶
　減疼免牽引乳香膏¶
　　乳香(一/兩)青薄荷葉(四兩/洗乾)¶
　右研勻厚罨患處以青絹葢之如乾以新汲水潤之¶
　常令濕其熱毒自然消散如熱毒攻結可用氣毒攻¶
　結不可用¶
<pb:KR3e0078_WYG_102-65b>¶
金黄散　貼癰毒令内消¶
　　白芷　白芨　白歛¶
　右等分為細末用新汲水調傅¶
治陽證腫毒并金瘡¶
　大粉草剉細用竹一段刮去青兩頭留節開一小竅¶
　入草在内滿後却用油灰塞竅從冬至日放糞缸内¶
　待立春先一日取起竪在有風無日陰處二十一日¶
　驗兩竅好却破竹取草為細末用水調𫝊¶
<pb:KR3e0078_WYG_102-66a>¶
藥性論甘蕉根搗傳一切癰腫上乾即更傳無不瘥者¶
梅師治癰疽發背或發乳房初起微赤不急治之即死¶
　速消方搗苧根𫝊之數易效¶
諸瘡腫痛不可忍者以葵花根去黑皮搗爛若稠㸃井¶
　花水少許若不稠不須用水以紙攤如膏藥貼之立¶
　效¶
又方芙蓉葉搗爛罨立效晒乾為末水調𫝊亦妙¶
治發背蝸牛百箇活者置淨瓶内新汲水一盞浸瓶中¶
<pb:KR3e0078_WYG_102-66b>¶
　封閉自晚至曉其水如涎取水將真蛤粉不拘多少¶
　調之刷瘡上效¶
治背癰與癤久年煙壁土黄檗等分為細末生薑汁揑¶
　成膏𫝊之夏月以茅香湯下一二錢妙(經驗/)¶
七寶散(本/事)　治癰疽止痛拔毒¶
　　乾荷葉心當中如錢片(不拘/多少)¶
　右為末毎用三匙水二盞慢火煎至一盞半放温淋¶
　洗乾以太白膏𫝊之¶
<pb:KR3e0078_WYG_102-67a>¶
太白膏¶
　　寒水石(研飛/過)¶
　用臘月豬脂調成膏隨瘡大小薄紙攤貼之¶
天花青露散　罨圍一切腫毒¶
　　白芨　白歛　白薇　白芷　白鮮皮　朴硝¶
　　青黛　黄檗　老龍骨(各一/兩)天花粉　青露(各三/兩)¶
　　大黄(四/兩)¶
　右為細末醋蜜調勻如疽毒未成則當頭罨退若已¶
<pb:KR3e0078_WYG_102-67b>¶
　成四面圍之中留頭用替針膏貼之¶
消腫散　圍罨腫毒一切瘡癤並治¶
　　大黄　水仙子　山藥　苧根　青露　小赤豆¶
　　寒水石　水薑　香蛤粉　花蘂石¶
　右將前藥搗和如乾加醋蜜調勻如疽毒未成則當¶
　頭罨退若已成四面圍之留一頭用替針膏貼之¶
神䕶膏　圍罨一切腫毒¶
　　小赤豆　黄皮　白歛　白芷　天花粉　南星¶
<pb:KR3e0078_WYG_102-68a>¶
　　(各等/分)¶
　右為末陰用米醋與蜜水同陽用當六根亦用芭蕉¶
　油此是邵色婆黄金散加黄皮為主¶
水澄膏　秘方圍敷腫毒¶
　　鬱金　白歛　白芨　五倍子(各一/兩)乳香　雄黄¶
　　(各五/錢)¶
　右為細末水調敷如熱極者用臘水尤妙¶
五金膏(一名葵/花散)¶
<pb:KR3e0078_WYG_102-68b>¶
　　黄葵花(七/朶)川連(二錢/去)山梔(三个/肥者)黄檗(五/錢)川鬱金(三/錢)¶
　右為末井華水調成膏𫝊此藥性急宜速打之¶
清涼膏　治初患癰腫瘡癤熱焮疼痛消腫毒¶
　　大黄(不拘/多少)¶
　右為細末用漿水調攤貼之醋摩亦得¶
治諸瘡腫不散者¶
　右取白藥根搗爛𫝊貼乾則易之無生者用末新水¶
　調塗之亦得¶
<pb:KR3e0078_WYG_102-69a>¶
治諸瘡腫馬毒瘡¶
　右以馬齒莧水煮冷服一升及塗瘡上治濕癬白秃¶
　以馬齒膏和灰塗之效治緊唇面腫搗汁塗冬用乾¶
　末水調塗治丹毒發背腫搗𫝊之不住者以藍靛和¶
　之更佳治多年惡瘡搗爛𫝊之尤良治三十六種風¶
　結瘡取馬齒莧一石水二石一釡煮之澄清内蠟三¶
　兩重煎之成膏塗瘡上并服之¶
清水膏　治癰疽及一切毒腫堅硬腫痛攻衝四畔焮¶
<pb:KR3e0078_WYG_102-69b>¶
　腫抽熱毒散腫氣¶
　　羊桃根　川大黄　黄芩　菉豆粉　黄檗(各一/兩)¶
　　赤小豆¶
　右為細末用芸薹菜取自然汁入蜜少許相和調藥¶
　令稀稠得所看四畔腫赤處大小剪生絹上勻攤可¶
　厚一錢許貼之乾即易¶
水調膏　治癰疽毒熱赤焮疼痛¶
　　川大黄(生用/研末)杏仁(去皮/尖研)鹽花(各三/分)¶
<pb:KR3e0078_WYG_102-70a>¶
　右為細末研令勻以新汲水和調稀稠得所旋即塗¶
　腫上乾即易之¶
水澄膏(郭/氏)　治風熱腫毒赤紅色攻焮疼痛不止¶
　　白芨　白歛(各四/錢)鬱金(一/對)大黄　黄檗　黄藥子¶
　　榆皮(各七/錢半)乳香　没藥　雄黄(各半/兩)¶
　右為細末用新汲水一椀藥末不以多少澄於水内¶
　藥定去水敷於腫處上用白紙封之用雞翎掠此水¶
　濕潤¶
<pb:KR3e0078_WYG_102-70b>¶
二黄膏　治一切腫毒¶
　　黄檗　大黄(各等/分)¶
　右為末用醋調搽如乾以水潤之¶
揭毒散¶
　　大黄(一兩/半)白芨(一/兩)朴硝(二/兩)¶
　右為末用井水調搽如乾再搽¶
　　按此二方乃寒涼之藥若瘡瘍焮腫作痛屬陽之¶
　證宜用之或㣲腫痛而不焮赤者恐不宜用葢氣血¶
<pb:KR3e0078_WYG_102-71a>¶
　喜温而惡寒若冷氣入裏反為難治之證矣¶
三消散　退極熱證赤腫焮開者¶
　　朴硝　熖硝　大黄　梔子(炒黑/色)寒水石　南星¶
　　(各等/分)¶
　右為細末生地黄汁調塗貼芙蓉葉搗汁調亦可¶
四面楚歌　敷諸般疽發腫赤痛不可忍未成角散已¶
　成角破至瘡口合而止¶
　　荆芥(和根/剉碎)赤芍藥　大檗皮　土當歸　山大黄¶
<pb:KR3e0078_WYG_102-71b>¶
　　土白芷　天南星　赤小豆　商陸根(剉片/子焙)白芨¶
　　赤歛　白歛　草烏　寒水石(煨或炒/各等分)¶
　右為末生地黄汁調角四畔或苦虀根汁腫用商陸¶
　根研汁未潰則滿塗上或有尖起處則留出瘡口¶
水師晶明　治諸發已破未破皆洗如成膿潰爛最要¶
　洗淨去故肉生新肉洗後淨乾再用角貼摻藥一日¶
　一次¶
　　大柏皮　澤蘭　莽草　荆芥　赤芍藥　山大¶
<pb:KR3e0078_WYG_102-72a>¶
　　黄　土白芷　土當歸　獨活(各等/分)¶
　右剉麄散用水一斗入葱白大椒橘葉同煎熏洗如¶
　已爛入豬蹄下膝爪骨肉煎可免乾痛淨洗為度¶
㸃藥癰疽有小白頭者初起即以膏子㸃之毒輕者自¶
消毒重者出水甚至流黑汁而愈最甚者即未散亦大¶
殺其毒矣¶
硇砂膏　治癰疽腫毒并治瘰癧㸃落肬痣等¶
　　硇砂(生用/一錢)石礦灰(一兩炒/黄色)白丁香(三錢炒/黄色)黄丹(半/斤)¶
<pb:KR3e0078_WYG_102-72b>¶
　　碱(一斤淋/水五碗)¶
　前四味研為極細末次將碱水煎作一碗成膏待冷¶
　以前末入膏　和勻藏磁器中一應毒物以　膏㸃¶
　之白丁香即麻雀兒屎用堅尖者不用軟頽者¶
六灰膏　治發背疔瘡癤子腫毒癧瘡痔瘡痔子肬子¶
　其功用與硇砂膏同也¶
　　灰莧　桑木　棗木　喬麥科　茄科(各燒/為灰)石礦¶
　　灰(研/細)¶
<pb:KR3e0078_WYG_102-73a>¶
　右件多少不妨和勻湯泡水淋淋下之水煎成膏如¶
　糊裝磁器中一應毒物以膏㸃之若㸃癧瘡痔瘡待¶
　爛去少許再㸃之再爛去如是漸漸㸃去¶
援生膏　治諸般惡瘡及瘰癧鼠瘡纔起者㸃破即愈¶
　　血竭(一/錢)蟾酥　輕粉(各三/錢)麝香(五/分)雄黄(五/錢)乳香¶
　　没藥(各一/錢)以上藥俱為極細末¶
　右用蕎麥稭灰或真炭灰一斗三升淋灰湯八九盌¶
　用栗柴或桑柴文武火煎作三盌取一盌收留將二¶
<pb:KR3e0078_WYG_102-73b>¶
　盌盛於好磁器内候温將藥末入灰湯内用鐵瓢或¶
　桑柳枝右攪又用好細石灰一升入藥灰湯攪勻取¶
　出候冷過宿盛於小白磁礶内凡遇諸惡瘡㸃在當¶
　頭一日二次次日又一次瘡頭食破約五分血水出¶
　為妙恐日久藥乾將前收留灰湯和用¶
灸法¶
　癰疽初發小㸃一二日間急以大蒜頭横切如錢貼¶
　其中心頓小艾炷灸之五壯而上若形狀稍大以黄¶
<pb:KR3e0078_WYG_102-74a>¶
　稈紙蘸酒全貼認先乾處為筋脚於先乾處灸之或¶
　兩處先乾皆灸但五七壯止又法屈指從四圍尋按¶
　遇痛處是根就此重按深入自覺輕快即此灸之更¶
　於别處灸若或大腫即搗蒜為餅焙乾蘸法醋灸熱¶
　更換頻罨或以熨斗火於蒜餅上熨之更換熱餅頻¶
　熨如覺患處走散即以綿帛覆葢勿令氣泄俟少間¶
　敷藥凡癰疽展大如龜之形且看頭向上下先灸其¶
　前兩脚次灸其尾或紅筋走緊而長從盡處灸之須¶
<pb:KR3e0078_WYG_102-74b>¶
　留頭并後兩脚勿灸若盡灸之不惟火氣壅聚彼獨¶
　無所走散又攻入裏也或辨認不明以¶
　　白芷(三/分)漢椒　桑白皮(各一/分)連鬚　葱白(十/片)¶
　右取新水煎湯入酸醋半盞淋洗少頃其筋自現可¶
　以辨驗頭尾¶
神仙隔蒜灸法　治一切癰疽腫毒前論言之詳矣凡¶
　大痛或不痛或麻木痛者灸至不痛不痛灸至痛其¶
　毒隨火而散此拔引鬱毒從治之法也信有回生之¶
<pb:KR3e0078_WYG_102-75a>¶
　功其法用大蒜頭切三分厚安瘡頭上用艾炷於蒜¶
　上灸之五炷換蒜再灸未成即消已成殺其大勢瘡¶
　患大以蒜杵爛攤患處將艾鋪蒜上灸之蒜敗再換¶
　瘡色紫或白而不起發不作膿不大痛不問日期最¶
　宜多灸¶
神效葱熨法　治流注結核骨癰鶴膝等症腫硬或先¶
　已隔蒜炙而癰腫未消最宜用熨以助氣血而行壅¶
　滯其功甚大又為跌撲傷損止痛散血消腫之良法¶
<pb:KR3e0078_WYG_102-75b>¶
　用葱白頭搗爛炒熱頻熨患處冷再換¶
神效桑枝炙　治發背不起或瘀肉不潰此陽氣虛弱¶
　用桑枝燃火着吹熄焰用火炙患處片時日三五次¶
　以助腫潰若腐肉已去新肉生遲宜炙四畔其陰瘡¶
　瘰癧流注膁瘡惡瘡久不愈者亦宜用之大抵此法¶
　未潰則解熱毒止疼痛消瘀腫已潰則補陽氣散餘¶
　毒生肌骨其陽症腫痛甚或重如負石初起用此法¶
　出毒水即内消日久者用之雖潰亦淺且無苦楚惜¶
<pb:KR3e0078_WYG_102-76a>¶
　患者不知有此治者亦不肯用此也¶
砭法　治丹毒疔瘡紅絲走散或時毒瘀血壅盛用細¶
　磁器擊碎取有鋒芒者一塊以筯一根劈開頭尖夾¶
　之用線縳定兩手指輕撮筯稍令磁芒正對患處懸¶
　寸許再用筯一根頻擊筯頭令毒血遇刺背出毒入¶
　腹膨脹者難治　豉餅(法見兼/證痛條)¶
　¶
　¶
<pb:KR3e0078_WYG_102-76b>¶
　¶
　¶
　¶
　¶
　¶
　¶
　¶
　證治凖繩卷一百二¶
