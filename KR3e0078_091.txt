# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.172322
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷九十一
<pb:KR3e0078_WYG_091-1a>¶
欽定四庫全書¶
　證治凖繩卷九十一¶
　　　　　　　　　　　　明　王肯堂　撰¶
　幼科¶
　　脾臟門¶
　　　㵼痢兼證¶
渴巢氏病源小兒利兼渴候此是水穀利津液枯竭臟¶
腑虚燥則引飲若小便快者利㫁渇則止若小便澀水¶
<pb:KR3e0078_WYG_091-1b>¶
不行於小腸滲入腸胃渴亦不止利亦不㫁凡如此者¶
皆身體浮腫脾氣弱不能尅水故也亦必眼痛生障小¶
兒上焦本熱今又利下焦虚上焦熱氣轉盛熱氣熏肝¶
故也　茅先生以為食傷脾胃所致先用醒脾散勻氣¶
散調一日後下調中飲(三方俱/不乳食)夾乳香散(㵼/)龍涎膏(渇/)¶
調理即愈　千金單搗冬𤓰汁飲之¶
千金治少小壯熱渇引飲下痢龍骨湯　龍骨　甘草¶
　　(炙/)大黄　赤石脂　石膏　桂心　寒水石　&KR0797;¶
<pb:KR3e0078_WYG_091-2a>¶
　　&KR0803;根(各二/兩)¶
　右八味治下篩以酒水各五合煮散合二沸去滓量¶
　兒大小服之¶
外臺麥門冬湯　療少小夏月藥大下後胃中虚熱渴¶
　　麥門冬(去/心)甘草(炙各/四分)枳實(炙/)黄芩　人參(各三/分)龍¶
　　骨(六/分)¶
　右六味切以水二升煮取九合去滓分温服¶
外臺櫸皮飲子　療小兒渴痢　梁州櫸皮(十二/分)&KR0797;&KR0803;¶
<pb:KR3e0078_WYG_091-2b>¶
　　　茯苓(各八/分)人參(六/分)粟米(二/分)¶
　右五味切以水三升煮取一升二合去滓分服量大¶
　小與之¶
外臺劉氏療小兒痢渴不徹肚脹不能食方　訶梨勒¶
　　皮(六/分)桑葉(十分/炙末)¶
　右二味切以水一升煮取五合去滓分服之亦治大¶
　人¶
子母祕錄小兒赤白痢渴及得水喫又嘔逆方¶
<pb:KR3e0078_WYG_091-3a>¶
　右炙楮葉令香黄以飲漿半升浸楮葉使水綠色然¶
　後去葉以木𤓰一箇切内葉汁中煮三二沸去木𤓰¶
　使煖細細服渴停¶
聖惠黄耆散　治小兒痢渴心胸煩悶不欲飲食　黄¶
　　耆(剉/)麥門冬(去心/焙)黄芩(各三/分)烏梅肉(三枚/微炒)龍骨(一/兩)¶
　　白术　黄連(微炒去鬚/各半兩)¶
　右件藥搗麄羅為散每服一錢以水一小盞煎至五¶
　分去滓不計時候量兒大小分減温服¶
<pb:KR3e0078_WYG_091-3b>¶
黄芩散　治小兒痢渴不止　黄芩　訶梨勒(煨用/皮)樗¶
　　株皮(各半/兩)&KR0797;&KR0803;根　黄連(去/鬚)當歸(剉微炒/各三分)烏梅肉¶
　　(一分/微炒)¶
　右件藥搗麤羅為散每服一錢以水一小盞煎至五¶
　分去滓不計時候量兒大小分減温服¶
當歸散　治小兒痢渴腹内疼痛不止　當歸(剉微/炒)黄¶
　　連(微炒/去鬚)黄耆(剉各/三分)乾薑(炮裂/剉)甘草(炙微赤剉/各半兩)¶
　右件藥搗麤羅為散每服一錢以水一小盞煎至五¶
<pb:KR3e0078_WYG_091-4a>¶
　分去滓不計時候量兒大小分減温服¶
龍骨散　治小兒痢渴體熱煩悶　白龍骨(一/兩)胡黄連¶
　　(半/兩)茯神　人參(去芦/頭)茅根(剉/)麥門冬(去心焙/各三分)¶
　右件藥搗麤羅為散每服一錢以水一小盞煎至五¶
　分去滓不計時候量兒大小分減温服¶
藍葉散　治小兒痢渴煩熱不止　藍葉(二/分)赤茯苓(一/分)¶
　　赤石脂(一/兩)黄連(微炒/去鬚)冬𤓰仁　酸石榴皮(剉碎微/炒各半)¶
　　(兩/)¶
<pb:KR3e0078_WYG_091-4b>¶
　右件藥搗麤羅為散每服一錢以水一小盞煎至五¶
　分去滓入蜜半茶匙更煎三兩沸不計時候量大小¶
　分減服之¶
地榆散　治小兒痢渴或下五色惡物心神煩熱不止¶
　　地榆　白茯苓　黄檗(微炙剉/各一兩)¶
　右件藥搗麤羅為散每服一錢以水一小盞煎至五¶
　分去滓不計時候量兒大小分減温服¶
櫸皮散　治小兒痢渴不止　櫸株皮(一/兩)&KR0797;&KR0803;根　白¶
<pb:KR3e0078_WYG_091-5a>¶
　　茯苓(各三/分)人參(半兩去/芦頭)¶
　右件藥搗細羅為散不計時候以粟米飲調下半錢¶
　量兒大小以意加減¶
甘草散　治小兒痢渴不止　甘草(炙微/赤剉)烏梅肉(微炒/各一)¶
　　(兩/)訶梨勒(二枚煨/用皮)¶
　右件藥搗麤羅為散每服一錢以水一小盞入生薑¶
　少許煎至五分去滓放温不計時候量兒大小分減¶
　服之¶
<pb:KR3e0078_WYG_091-5b>¶
黄芩丸　治小兒痢渴不止壯熱腹痛　黄芩　&KR0797;&KR0803;¶
　　根　黄連(去鬚/微炒)當歸(剉微炒/各三分)&KR0424;樗株皮(炙微/黄剉)訶梨¶
　　勒(煨用皮/各半兩)烏梅肉(五枚/微炒)¶
　右件藥搗羅為末鍊蜜和丸如菉豆大每服以粥飲¶
　下七丸日三四服量兒大小分減服之¶
太醫局人參散　調中和氣止嘔逆除煩渴治昏困多¶
　睡乳食減少及傷寒時氣胃氣不順吐利止後躁渴¶
　　不解　人參(去芦/頭)白茯苓(去皮各/一兩)木香　甘草(炙/剉)¶
<pb:KR3e0078_WYG_091-6a>¶
　　藿香葉(各一/兩)乾葛(剉二/兩)¶
　右件為末每服一錢水一中盞煎七分去滓放温服¶
　不計時候¶
嬰孺子芩湯　治小兒大熱痢兼渴增寒　子芩　枳¶
　　殻(炒/)黄檗(各四/分)石膏(十二/分)竹葉(切一/升)櫸皮(十/分)人參¶
　　(七/分)¶
　右以水五升煮一升六合七歲兒為三服四五歲兒¶
　為四服以次量與之服¶
<pb:KR3e0078_WYG_091-6b>¶
&KR0797;&KR0803;湯　治小兒有熱不調渴痢　&KR0797;&KR0803;　知母　茯¶
　　苓(各八/分)甘草　黄檗(各四/分)人參(六/分)黄芩　櫸皮(各/十)¶
　　(分/)¶
　右以水五升煮一升半五六歲兒為三服¶
冬𤓰湯　治小兒渴不止痢不住　冬𤓰(切八/合)&KR0797;&KR0803;(十/二)¶
　　(分/)茯苓　知母(各八/分)麥門冬(五分/去心)粟米(二合/半)¶
　右水五升煮一升四合新布絞去滓量兒與之¶
張渙建胃散　治泄㵼身熱煩渴　厚朴(去麄皮生薑/汁製炙香熟)¶
<pb:KR3e0078_WYG_091-7a>¶
　　川黄連　肉豆&KR0371;(各一/兩)縮砂仁　乾薑(炮/)白术(炮/)¶
　　木香(各半/兩)¶
　右件搗羅為細末每服一錢水一小盞入生薑粟米¶
　少許煎至五分去滓温服¶
碧香丹　治小兒吐利後大渴不止不得眠睡甚則成¶
　疳　天竺黄　龍骨　不灰木(燒赤/放冷)赤石脂(各一兩/為末)¶
　　鐵粉　定粉　鉛白霜　細蛤粉(各一兩/竝細研)¶
　右件通拌勻入麝香半兩同研勻滴水和丸如雞頭¶
<pb:KR3e0078_WYG_091-7b>¶
　大每服一粒至兩粒用蚫螺兒兩箇研細沸湯浸水¶
　沉極冷化下大渴即與服神驗¶
寶鑑竹茹丸　治小兒渴㵼　黄連(一兩好者剉作塊/子一一相似茱茰)¶
　　(一兩二味相和滴蜜炒/令黄赤色去了茱茰)¶
　右件為末薄糊為丸如蘿蔔子大每服十丸竹茹煎¶
　飯飲吞下¶
人參白扁豆散　治脾胃不和不思飲食吐㵼渴水及¶
　小兒虚熱煩躁　人參　白扁豆(去皮/炒熟)白术　茯苓¶
<pb:KR3e0078_WYG_091-8a>¶
　　(各一/兩)罌粟子　甘草(炙/)山藥(各半/兩)¶
　右為末每用二錢水一中盞入薑二片棗半箇同煎¶
　至七分通口服如腹疼痛加紫蘇煎小兒虚熱加薄¶
　荷同煎¶
吉氏家傳治五痢喫湯不徹肚脹不食方　訶子皮¶
　　桑白皮(各六/錢)¶
　右水二升煎三合服之立差¶
吉氏六神丸　治疳㵼渴飲無度　木香　丁香　豆¶
<pb:KR3e0078_WYG_091-8b>¶
　　&KR0371;(以麫裹此三味入慢/火煨候麫熟為度)史君子(去/殻)訶子(去核各/半兩)蘆¶
　　薈(一/兩)¶
　右件為末棗肉丸如菉豆大毎服三五丸米飲吞下¶
腹痛聖惠黄連散　治小兒久赤白痢不止腹痛嬴弱¶
　不欲飲食　黄連(一兩去/鬚微炒)厚朴(去麄皮塗生薑/汁炙令香熟)乾薑¶
　　(炮裂/剉)木香　艾葉(微/炒)龍骨(各半/兩)當歸(剉微/炒)黄牛角¶
　　䚡(燒灰各/三分)烏梅肉(一分/微炒)¶
　右件細末每服以粥飲調下半錢日三四服量兒大¶
<pb:KR3e0078_WYG_091-9a>¶
　小加減服之¶
黄檗丸　治小兒久白痢腹脹㽲痛　黄檗(微炙/剉)當歸¶
　　(剉微炒/各一兩)¶
　右件藥羅為末煨大蒜和丸如菉豆大每服以粥飲¶
　下七丸日三四服量兒大小加減服之¶
木香散　治小兒久赤白痢腹脇疼痛　木香　訶梨¶
　　勒(煨用/皮)&KR0424;樗株皮(微/炙)木賊　黄連(去鬚微炒/各半兩)¶
　右件藥搗細羅為散每服以粥飲調下半錢日三四¶
<pb:KR3e0078_WYG_091-9b>¶
　服量兒大小以意加減¶
肉豆蔲散　治小兒久赤白痢腹内㽲痛全不思食漸¶
　至困羸　肉豆&KR0371;(三枚/去殻)青橘皮(湯浸去/白瓤焙)黄牛角䚡(炙/令)¶
　　(微/焦)當歸　地榆　厚朴(去麄皮塗生薑/汁炙令香熟)黄連(去鬚/微炒)¶
　　(各半/兩)乾薑(一分炮/裂剉)¶
　右件藥搗細羅為散每服以粥飲調下半錢日三四¶
　服量兒大小臨時加減¶
龍骨丸　治小兒久赤白痢不止腹痛　白龍骨　黄¶
<pb:KR3e0078_WYG_091-10a>¶
　　連(去鬚/微炒)黄檗(微炙/剉)木香　訶梨勒(煨用皮/各一分)胡粉(三/錢)¶
　　(炒微/黄)白礬(燒令/汁盡)乾薑(炮裂/剉)當歸(剉微炒/各半兩)¶
　右件藥搗羅為末煉蜜和丸如菉豆大每服以粥飲¶
　下五丸日三四服量兒大小臨時加減¶
錢氏小香連丸(見前/)¶
張渙順胃丹　治㵼利蟲煩腹痛　高良薑　乾漆¶
　　肉桂(各一/兩)白木(炮/)肉豆&KR0371;仁(各半/兩)¶
　右件搗羅為細末白麫糊和丸如黍米大每服十粒¶
<pb:KR3e0078_WYG_091-10b>¶
　粟米飲下量兒大小加減¶
建中丹　治泄注不止腹痛多啼　胡椒　&KR0363;莪茂¶
　　肉豆&KR0371;(各半/兩)全蠍(一/分)¶
　右件為細末白麫糊和丸如黍米大每服十粒米飲¶
　下¶
九籥衛生固氣丸　療小兒脾胃虚怯泄㵼腹痛　用¶
　絶大肉豆&KR0371;一枚劈破填滴乳香一塊用酵麫裹慢¶
　火内煨候麫熟為度去麫不用將肉豆&KR0371;乳香同為¶
<pb:KR3e0078_WYG_091-11a>¶
　細末麫糊和丸如菉豆大每服二十丸乳食前米飲¶
　下¶
張氏聖餅子　治小兒久痢腹痛脫肛下血　神麯(一/兩)¶
　　膩粉(一錢/七)¶
　右件二味拌合令勻後以雞子清調拌上件藥稀稠¶
　得所揑作餅子如錢大小於火上炙令黄熟每服一¶
　餅於早晨空心同油餅喫之後進飲少許¶
吉氏紫霜丸　治小兒久積胸高羸痩赤白痢疾肚腹¶
<pb:KR3e0078_WYG_091-11b>¶
　痛甚　丁頭代赭石(半兩火煆五/遍醋淬五遍)杏仁(二七/取霜)乳香¶
　　朱砂　木香(各一/錢)宣黄連(一分/去頭)輕粉(半/錢)麝香(少/許)肉¶
　　豆&KR0371;(二箇麫/裹炮)巴豆(十粒/取霜)¶
　右為細末稀麫糊為丸如梧桐子大每服七丸至十¶
　五丸紫蘇飯飲吞下¶
羸痩巢氏云小兒腸胃虚弱受風冷(聖惠作/挾疳氣)則下利利¶
斷後脾胃尚虚穀氣猶少不能榮血氣故羸痩¶
外臺劉氏療小兒痢後虚手足心熱痢縱未斷亦可服¶
<pb:KR3e0078_WYG_091-12a>¶
　之方　橘皮　生薑(各三/分)¶
　右二味切以牛乳半升煎取四合去滓分温服之¶
聖惠桔梗丸　治小兒久利不斷肌體羸痩食不消¶
　　桔梗(去芦/頭)神麯(微炒各/一兩)麥蘗　烏梅肉(微/炒)厚朴(去/麄)¶
　　(皮塗生薑汁/炙令香熟)白术　人參(去芦/頭)赤石脂　黄芩¶
　　龍骨　桂心　甘草(炙微赤剉/各半兩)黄連(一兩半去/鬚微炒)黄¶
　　雌雞骨(一具淨洗去肉酒/浸一宿炙令黄)¶
　右件藥搗羅為末煉蜜丸如菉豆大每服以粥飲下¶
<pb:KR3e0078_WYG_091-12b>¶
　五丸日三服量兒大小加減服之¶
雄黄散　治小兒久痢不差羸痩壯熱毛髪乾焦不能¶
　飲食　雄黄　蘆薈　青黛　朱砂　熊膽　麝香¶
　　(各細/研)龍膽(去芦/頭)黄連(去鬚/微炙)黄檗(微炙/剉)當歸(剉微/炒)白¶
　　芷　細辛　甘草(炙微赤剉/各一分)蚱蟬(七枚/去足)乾蝦䗫(一/兩)¶
　　(塗酥炙/令黄色)¶
　右件藥搗細羅為散入研了藥更研令勻每服以井¶
　華水調下半錢日三四服量皃大小以意加減¶
<pb:KR3e0078_WYG_091-13a>¶
雞子粥　治小兒下痢不止痩弱　雞子(一/枚)糯米(一/合)¶
　右煮粥臨熟破雞子相和攪勻空腹入少醋食之¶
張渙龍骨湯　治小兒痢久成疳漸漸黄痩　龍骨¶
　　訶梨勒皮(炮/)赤石脂(各半/兩)酸石榴皮(炒/黄)木香　史¶
　　君子仁(各一/分)¶
　右件搗羅為細末每服半字至一錢㸃麝香湯調下¶
浮腫惠濟論小兒痢瘥後遍身腫候歌　冷痢日久失¶
醫治遍身浮腫却如吹脉洪是氣化為水沉實還因積¶
<pb:KR3e0078_WYG_091-13b>¶
有之順氣腫消為上法氣平兩日定多尿莫交食飽還¶
憂滯此疾元因積損脾¶
惠濟論塌氣散　蘹香　白牽牛　甘草(各炒/)木香(各/一)¶
　　(錢/)¶
　右為末每服半錢紫蘇湯下¶
止渴聖効散　治小兒因吐利氣虚津液減耗生疳煩¶
　渴飲水不休面腫脚浮腹大頭細水便利白全不喫¶
　食　乾葛　白芷(各二兩一兩炒/黄一兩生用)細墨(二兩一兩炙/煆過一兩生)¶
<pb:KR3e0078_WYG_091-14a>¶
　　(用/)黄丹(二兩一兩炒紫/色一兩生用)¶
　右同為細末每服半錢倒流水調下¶
　　　腹痛¶
楊夫腹痛者多因邪正交攻與臟氣相擊而作也挾熱¶
而痛者必面赤或壯熱四肢煩手足心熱見之挾冷而¶
痛者必面色或白或青手足冷者見之冷甚而變證則¶
面黯唇口俱黑爪甲皆青矣熱證四順清涼飲(裏熱/)加¶
青皮枳殻冷證七氣湯加辣桂調蘇合香丸若邪正交¶
<pb:KR3e0078_WYG_091-14b>¶
攻冷熱不調桔梗枳殻湯加青皮陳皮木香當歸為妙¶
若内吊等證則釣藤散(夜啼/)其餘則芍藥甘草湯為要¶
藥也實痛有熱者大柴胡湯(傷寒/)主之心腹痛甚有實¶
熱者大承氣湯(傷寒/)下之腹痛桂枝加芍藥痛甚桂枝¶
加大黄(二方竝/見痘疹)　薛小兒腹痛口中氣冷不思飲食脾¶
土虚寒也用調中丸(不乳/食)主之口中氣温大便酸&KR0424;積¶
痛也用下積丸治之面赤壯熱或手足並熱實熱也用¶
㵼黄散(脾/)㵼之面黄微熱或手足並温虚熱也用異功¶
<pb:KR3e0078_WYG_091-15a>¶
散(吐㵼/)補之若作渴飲湯胃氣虚熱也用白术散(渴/)若¶
痛連兩脇肝木乘脾也用四君子湯(吐㵼/)加柴胡芍藥¶
若腹痛重墜脾氣下䧟也用補中益氣湯(虚熱/)加升麻¶
若手足指冷或吃逆泄㵼寒水侮土也用六君炮薑肉¶
桂不効急加附子若服尅滯之藥致腹作痛按之不痛¶
脾氣復傷也用五味異功散中脘痛者屬脾少腹痛者¶
屬腎按之痛者為積滯不痛者為裏虚積滯者消之虚¶
者補之　婁氏分曲腰乾&KR0152;無淚者為盤腸内釣痛¶
<pb:KR3e0078_WYG_091-15b>¶
面㿠白不思食為胃冷痛　面赤唇焦便黄為熱痛¶
面黄白大便醋&KR0424;為積痛　口淡而沬自出為蟲痛¶
曾氏又有臟寒痛鎻肚痛癥瘕痛痃痛癖痛吊腎痛偏¶
墜痛寒疝痛　各有治法今臚列於後　寒痛茅先生¶
歌云面青面白猶自可黑色如青𤓰一同此是腹心生¶
冷痛須將温藥裏頭攻　錢氏云胃虚冷面㿠白色腹¶
痛不思食當補益脾益黄散主之若不下利者調中丸¶
主之(益黄散治下利而痛也/調中丸治不利而痛也)¶
<pb:KR3e0078_WYG_091-16a>¶
㑹氏臟寒痛議附胎寒論後¶
益黄散(脾/)¶
調中丸　白木　人參　甘草(炒各/半兩)乾薑(炮四/錢)¶
　右為細末蜜丸如菉豆大每服五七丸至十五丸食¶
　前温水下(海藏云仲景/理中例也)¶
當歸散　凡小皃夜啼者藏寒而腹痛面青手冷不吐¶
　乳是也宜此方服之効　當歸(去芦/頭)白芍藥　人參¶
　　(各一/錢)甘草(炙五/分)桔梗　陳皮(各一/錢)¶
<pb:KR3e0078_WYG_091-16b>¶
　右㕮咀煎五分時時少服愈¶
七氣湯　治七氣所傷痰涎結聚心腹亦痛不能飲食¶
　　半夏(製焙/伍兩)人參　辣桂(去皮各/一兩)甘草(半/兩)¶
　右剉細每服三錢水一大盞薑五片棗一枚煎食前¶
　服¶
指迷七氣湯　治七情相于隂陽不升降氣道壅滯攻¶
　衝作疼　青皮　陳皮　桔梗　&KR0363;术　辣桂　益¶
　　智仁(各一/兩)香附子(一兩/半)甘草　加半夏(製各七/錢半)¶
<pb:KR3e0078_WYG_091-17a>¶
　右剉細每服三錢水一盞薑四片棗一枚煎至七分¶
　不拘時服¶
張渙寛中湯　治心腹疼痛不可忍者　高良薑　木¶
　　香(各半/兩)丁香　青橘皮(炒黄/)桔梗　甘草(炙各/一分)¶
　右件搗羅為細末每服半錢温酒調下¶
&KR0363;莪术丹　&KR0363;莪术(炮製乘/熱剉碎)當歸(洗焙乾/各一兩)木香　人參¶
　　(去芦/頭)桂心(各半/兩)黑牽牛(炒微黄/一分)¶
　右件搗羅為末細白麫糊和丸如黍米大每服十粒¶
<pb:KR3e0078_WYG_091-17b>¶
　煎生薑湯下量兒大小加滅¶
温胃丹　治腹痛啼&KR0152;不止　人參(去芦/頭)白术(炮各/一兩)五¶
　　味子　當歸(洗焙/乾)高良薑(各半/兩)木香(一/兩)¶
　右件搗為細末白麫糊和丸如黍米大每服十粒米¶
　飲下¶
橘香散　青橘皮(炒/)吳茱茰　木香　當歸(洗焙乾/各一兩)乾¶
　　薑(炮/)丁香(各半/兩)¶
　右件搗羅為末每服一錢水八分一盞入生薑二片¶
<pb:KR3e0078_WYG_091-18a>¶
　煎五分去滓放温熱服食前¶
曾氏蘹香湯　和脾胃進飲食理腹痛散邪氣　蘹香¶
　　(炒/)良薑(剉碎用東壁土/炒各一兩半)蒼木(米泔水浸一宿去麄/皮濾乾剉片炒至微)¶
　　(黄色/二兩)甘草(炙一/兩)¶
　右剉焙為末每服一錢燒鹽湯空心調下¶
熱痛錢氏云熱痛亦啼呌不止夜發面赤唇焦小便赤¶
黄與三黄丸(裏/熱)人參湯下¶
嬰孺治小兒腹痛夭糾不能哺乳茯苓丸方　茯苓¶
<pb:KR3e0078_WYG_091-18b>¶
　　黄連(各一/兩)¶
　右為末用蜜為丸如大豆大飲下量加¶
積痛錢積痛口中氣温面黄白目無精光或白睛多及¶
多睡畏食或大便酸&KR0424;者當磨積宜消積丸甚者白餅¶
　下之後和胃用白术散(消積丸白餅子方見/癖白术散方見消渴)　㑹積¶
痛腹中陰陰而痛面黄不食兒大者口吐酸餿氣先治¶
積滯後調脾胃其痛自止仍辨虚實和解治法見後癖¶
積條中¶
<pb:KR3e0078_WYG_091-19a>¶
湯氏三稜散　治積氣肚痛　砂仁　甘草　益智(炒/去)¶
　　(殻/)三稜　&KR0363;术　青皮(炒各/等分)¶
　右為末白湯㸃下¶
丹溪云食積腹痛必用紫蘇萊菔子之類　初虞世治¶
小兒好喫粽成肚痛用黄連白酒藥等分為丸服¶
蟲痛蟲痛面㿠白心腹痛口中沫及清水出發痛有時¶
　田氏云蟲痛啼哭俛仰坐卧不安自按心腹時時大¶
呌面無正色或青或黄唇白又目無精色口吐涎沬此¶
<pb:KR3e0078_WYG_091-19b>¶
為蟲痛　錢氏云積痛食痛虚痛大同小異惟蟲痛者¶
當口淡而沫自出治之隨其證用藥蟲與癎相似小兒¶
本怯故胃虚冷則蟲動而心痛與癎畧相似但目不斜¶
手不搐也安蟲散主之　曾氏云蚘蟲動痛口吐清水¶
涎沬或吐出蟲痛不堪忍其疾因食疳肥葷腥太早而¶
得故胃寒蟲動作痛其蟲吐來或生或死兒小者此痛¶
苦甚亦致危難先以理中湯(吐㵼/)加烏梅水煎服使胃¶
煖不逆次蘆薈丸(疳/)使君子丸化蟲飲主之有兒大者¶
<pb:KR3e0078_WYG_091-20a>¶
面㿠白而間黄色肉食倍進肌體消痩腹中時復作痛¶
此有血鼈蚘蟲雜乎其間以二聖丸下之　又有胃受¶
極寒極熱亦令蟲動或微痛或不痛遽然吐出法當安¶
蟲為上若以治蟲反傷胃氣固不可也因寒而動者用¶
理中湯加烏梅水煎服因熱而動者用㕮咀五苓散亦¶
加烏梅水薑煎投　辛氏女子五歲病蟲痛諸醫以巴¶
豆乾漆硇砂之屬治之不效至五日外多&KR0152;而俛仰睡¶
卧不安自按心腹時大呌面無正色或青或黄或白或¶
<pb:KR3e0078_WYG_091-20b>¶
黑目無光而慢唇白吐沫至六日胸高而卧轉不安召¶
錢至錢詳視之用蕪荑散三服見目不除青色大驚曰¶
此病大困苦更加㵼則為逆矣至次日辛見錢曰夜來¶
三更果㵼錢於㵼盆中㸔如藥汁以杖攪之見有丸藥¶
錢曰此子肌厚當氣實今證反虚不可治也辛曰何以¶
然錢曰脾虚胃冷則蟲動而今反目青此肝乘脾又更¶
加㵼知其氣極虚也而丸藥隨糞下即脾胃已脫兼形¶
病不相應故知死病後五日昏篤七日而死¶
<pb:KR3e0078_WYG_091-21a>¶
錢氏安蟲散　治小兒蟲痛　胡粉(炒/黄)　鶴虱(炒/黄)川楝¶
　　子(去皮/核)白礬(枯二/錢半)¶
　右為細末每服一字大者五分米飲調下痛時服¶
治蟲動痛極不可忍用乾漆半兩㯽榔一枚生用窑老¶
　一塊再煆細研三件一處為末空心熱酒調良久取¶
　下蟲立愈驗(窑老恐窑中/煆過泥物也)¶
又方用乾漆一兩搗碎炒令煙盡出用新汲水入生麻¶
油空心調下¶
<pb:KR3e0078_WYG_091-21b>¶
錢氏安蟲丸　治上中二焦虚或胃寒蟲動及痛　乾¶
　　漆(炒烟盡/二分)雄黄(一/分)巴豆霜(一/錢)¶
　右為細末糊丸如黍米大量兒大小服之取東引石¶
　榴根煎湯下或苦楝根或蕪荑湯下五七丸至二三¶
　十丸發時服¶
蕪荑散　主治同前凡小兒痛時便高聲啼呌人中上¶
　鼻頭唇口一時黑色脉法當沉弱而弦今反脉大是¶
　蟲證也　白蕪荑　乾漆(炒各/等分)¶
<pb:KR3e0078_WYG_091-22a>¶
　右為細末每服一字或五分或一錢米飲調下發時¶
　服¶
使君子丸　治腹内諸蟲作痛口吐清水　使君肉(薄/切)¶
　　(屋瓦/焙乾)㯽榔　酸石榴根皮(東方者佳/淨洗剉焙)大黄(半生半/炮各七)¶
　　(錢/半)¶
　右除㯽榔剉曬不過火餘三味再焙同㯽榔為末沙¶
　糖水煮麫糊丸麻仁大每服三十丸至五十丸淡豬¶
　肉汁空心下或雞肉汁亦好¶
<pb:KR3e0078_WYG_091-22b>¶
化蟲飲　消化蟲毒在腹作痛　㯽榔　酸石榴根皮¶
　　(浄洗焙乾/各一兩)紅丹(煆/過)雷丸　貫衆(如雞頭/者佳)使君子肉¶
　　(薄切焙各/二錢半)甘草(炙/)枳殻(去瓤麩/炒微黄)大黄(各五/錢)¶
　右為細末用清油煎雞子一枚如春餅様候冷抄藥¶
　末一錢於上攤勻空心捲而食之兒小者用糯米粉¶
　水煮糊丸粟穀大每服十五粒至三十丸以淡豬肉¶
　汁空心下雞肉汁亦可¶
二聖丸　治腹内諸蟲及消穀逐水下氣去風　㯽榔¶
<pb:KR3e0078_WYG_091-23a>¶
　　(一/兩)巴豆(十五粒去殻膜/心大好者存油)¶
　右㯽榔剉曬為末巴豆碎切在乳鉢内極細杵仍入¶
　㯽榔末同再杵勻麫糊丸菓豆大每服七十七丸至¶
　九十九丸用温茶清五更初空心止一投藥見蟲下¶
　盡進以稀粥自安¶
鎻肚痛㑹一月後嬰孩忽乳不下咽肚硬如石赤如朱¶
撮口而&KR0152;面青唇黑手足口氣俱冷是也始因斷臍帶¶
不緊為風冷所乘證亦危急以白芍藥湯(疝/)烏梅散一¶
<pb:KR3e0078_WYG_091-23b>¶
字金(臍風/)投之日久則難愈更參考臍風證内議論¶
烏梅散　治腹疼及初生嬰孩臍下冷痛疝氣等疾¶
　　烏梅(去/核)𤣥胡索　粉草(半生半炙/各五錢)乳香　沒藥¶
　　釣藤(各二/錢半)¶
　右件㕮咀每服二錢水一盞煎七分空心温服¶
盤腸内釣痛湯小兒腹痛曲腰乾&KR0152;無淚面青白唇黑¶
肢冷為盤腸内釣凡冇此證急煎葱湯淋洗其腹揉之¶
葱熨臍腹間良入尿自痛中出其痛立止續次服藥¶
<pb:KR3e0078_WYG_091-24a>¶
　　乳香　沒藥(各少許透/明者細研)¶
　右件木香一塊於乳鉢内磨水一分滚數沸調乳沒¶
　末此藥只一服效¶
薛小兒盤腸氣者痛則曲腰乾啼額上有汗皆由肝經¶
風邪所摶也肝腎居下故痛則曲腰乾啼者風燥其液¶
故無涙也額上有汗者風木助心火也口閉足冷者脾¶
氣不營也下利青糞者肝木乘脾也皆由産下澡洗受¶
風冷所致當服釣藤膏之類若乳母及兒受寒邪者用¶
<pb:KR3e0078_WYG_091-24b>¶
沉香湯之類若兒額間有汗口閉脚冷乃虚寒也用當¶
歸散(見前/)或沉香降氣湯之類若面赤唇焦小便不通¶
小腹脹痛者乃小腸熱也用人參湯送下三黄丸(裏熱/)¶
若因乳母飲食停滯者用保和丸(宿食/)懷抱氣鬱者加¶
味歸脾湯(驚悸/)怒動肝火者加味逍遥散(虚熱/)子母俱¶
服竝佳¶
錢氏釣藤膏　治小兒腹中極痛乾啼後偃名盤腸内¶
　釣　乳香(研/)沒藥(研/)木香　薑黄(各四/錢)木鼈子仁(二/十)¶
<pb:KR3e0078_WYG_091-25a>¶
　　(一/箇)¶
　右先將後三味同為細末次研入上二味煉蜜和成¶
　劑收貯每一歲兒可服半皂子大餘以意加減煎釣¶
　藤湯化下無時次用魏香散¶
魏香散　&KR0363;术(半/兩)阿魏(一/錢)¶
　右先用温水化阿魏浸&KR0363;术一晝夜焙乾為細末每¶
　服一字或半錢煎紫蘇米飲空心調下¶
蒜乳丸　治冷證腹痛夜啼　大蒜(一稞慢火煨/香熟研爛)乳香¶
<pb:KR3e0078_WYG_091-25b>¶
　　(另硏/五分)¶
　右研為丸如芥菜子大每服七粒乳汁送下¶
異香散　治小兒諸般弔證角弓反張胸高臍凸¶
　　用透明沒藥一味為末薑湯調下¶
癥瘕痛曾癥瘕痛乃積久所致由榮衛俱虚外則感受¶
風寒内則過傷乳食停滯既久不能尅化故邪併於陰¶
為癥陰則專靜凝而不移邪併於陽為瘕假物象形動¶
而不息若久而不治亦成脾疳積或兩脇間有塊如石¶
<pb:KR3e0078_WYG_091-26a>¶
按之則痛不按則輕或面黄肌痩肚硬而脹及有青筋¶
晝涼夜熱蒸潮無時乳食減少愛吃泥土或大便釀㵼¶
痛則身冷如氷法當調脾養胃用醒脾散(慢驚/)參苓白¶
术散(不乳/食)磨積理疳用化癖丸(癖/)三稜散(宿食/)木香莪¶
术丸(宿食/)治釀㵼沒石子丸(㵼/)沉香㯽榔丸(癖積/)然此¶
積滯之疾非七劑可療必須次第調理則日久自然平¶
復¶
痃痛曾始則腹内一小腸塊其硬如臂從腰纒轉或左¶
<pb:KR3e0078_WYG_091-26b>¶
或右良久痛甚則見於皮下不妨乳食其證先因有疾¶
表解未盡遽爾下之大過氣虚寒摶鬱結而成法宜益¶
氣理虛用參苓白术散(不乳/食)沉香㯽榔丸(癖/)木香莪术¶
丸(宿食/)為治或間投白芍藥湯(疝/)加人參茯苓水薑煎¶
服¶
癖痛治法詳癖門　按癥瘕痃癖四證大同小異治法¶
亦無大分别似不必𤨏𤨏作名亦可也　吊腎偏墜痛¶
證治在陰腫門¶
<pb:KR3e0078_WYG_091-27a>¶
寒疝痛證治在疝門¶
補虚芍藥甘草湯　治出疹肚疼腹滿小便不通　芍¶
　　藥(一/兩)甘草(二錢/半)¶
　右剉散白水煎服¶
聖惠人參散　治小兒卒吐下腹痛不止　人參(去芦/頭)¶
　　當歸(剉微炒/各半兩)甘草(炙微/赤剉)乾薑(炮裂/剉)黄耆(剉各/一分)細辛¶
　　(一/分)¶
　右件搗麄羅為散每服一錢以水一小盞煎至五分¶
<pb:KR3e0078_WYG_091-27b>¶
　去滓稍熱服量兒大小以意加減頻服¶
錢乙附方和中散　和胃氣止吐㵼定煩渴治腹痛思¶
　食　人參(去/芦)白茯苓　白术　甘草(剉/炒)乾葛(剉/)黄耆¶
　　白扁豆(炒/)藿香葉(各等/分)¶
　右為細末每服三錢水一盞乾棗二箇去核薑五片¶
　煎至八分食前温服¶
外治莊氏家傳小兒未能語啼&KR0152;不能辨者當以手候¶
其腹如有實硬處即是腹痛治之方研生薑取汁煖令¶
<pb:KR3e0078_WYG_091-28a>¶
温調麫成糊塗紙上貼臍心立定¶
　　　腹脹¶
錢腹脹由脾胃虚氣攻作也實者悶亂喘滿可下之用¶
紫霜丸白餅子(此言未下而喘者為實故可下若誤下/而喘者為虛氣附肺不可下也紫霜丸)¶
(白餅子二/方見癖)不喘者虚也不可下若誤下之則脾虚氣上¶
附肺而行肺與脾子母皆虚肺主目胞腮之類脾主四¶
肢母氣虚甚即目胞腮腫四肢黄色治之用塌氣丸漸¶
消之未愈漸加丸數不可以丁香木香橘皮豆䓻大温¶
<pb:KR3e0078_WYG_091-28b>¶
散藥治之何以然脾虚氣未出故雖腹脹而不喘可以¶
温散藥治之使上下分消其氣則愈矣若氣虚已出附¶
肺而行即脾胃内弱每生虚氣入於四肢面目矣小兒¶
易為虚實脾虚則不受寒温服寒則生冷服温則生熱¶
當識此勿誤也胃久虚熱多生疸病或引飲不止脾虚¶
不能勝腎隨肺氣上行於四肢而目腫若水狀腎氣漫¶
浮於肺即大喘也此當用塌氣丸病愈後面未紅者虛¶
衰未復故也(此下後喘故宜塌氣丸/若未下而喘宜下之)　治腹脹者譬如¶
<pb:KR3e0078_WYG_091-29a>¶
行兵戰冦於林冦未出林以兵攻之必可獲冦若出林¶
不可急攻攻則必有失當以意漸收之即順也(寇未出/林謂虚)¶
(氣未出而不喘不目胞腮腫故可用丁香木香大温散/藥上下分消其氣而愈也冦已出林謂虛氣已出為喘)¶
(為目腮腫須用/塌氣丸漸消之)　治小兒虚腹脹先用塌氣丸不愈腹¶
中有食積結糞小便黄時微喘脉伏而實時飲水能食¶
者可下之蓋脾初虚而後有積所治宜先補脾然後下¶
之後又補脾即愈也不可補肺恐生虚喘¶
潔古腹脹虚實　凡久病吐㵼之後虚則其脉微細肺¶
<pb:KR3e0078_WYG_091-29b>¶
主目胞及腮脾主四肢若色淡黄目胞腮虚腫手足冷¶
先用塌氣丸後服異功散和中丸四君子湯益黄散之¶
類用諸温樂養真氣(異功散和中丸四君/子湯三方並見吐㵼)實則脉洪實¶
不因吐㵼久病後亦不因痢下腹脹而喘急悶亂更有¶
痰有熱及有宿食不化而腹脹者宜服白餅子大黄丸¶
解毒丸下之兼須詳認大小便如都不通先利小便後¶
利大便(白餅子方見癖解毒丸方/見喉痺大黄丸方見傷寒)　雲岐云小兒熱結¶
於内腹脹壯熱大便赤黄躁悶煩亂者宜㵼青丸¶
<pb:KR3e0078_WYG_091-30a>¶
薜東垣云寒脹多熱脹少皆主於脾胃虛者宜用六君¶
子湯若喘而氣短者脾肺氣虚也用異功散補之若服¶
尅伐之類而喘脹益甚者脾肺之氣復傷也用前湯加¶
半夏升麻若既下而不喘則邪氣去而肺氣寧也不必¶
用藥或病久小便不利或四肢浮腫者脾肺之氣虚不¶
能通調水道也用金匱加減腎氣丸主之或手足逆冷¶
睡而露睛脾胃虚寒也用六君子加炮薑手足不冷睡¶
而露睛脾胃虚弱也用六君子湯若面色青木尅土也¶
<pb:KR3e0078_WYG_091-30b>¶
用六君木香柴胡更當調治乳母節其飲食恐藥餌過¶
劑復傷胃氣故也　一小兒腹脹面赤痰喘大便祕壯¶
熱飲冷此形病俱實用紫霜丸一服諸證益甚面色頓¶
白飲湯不絶餘以為邪氣退而真氣復傷故面白而喜¶
湯用白术散大劑煎湯令恣飲良久而睡翼日頓安¶
一小兒傷食腹脹胸滿有痰余治以異功散而痊後復¶
傷食腹脹兼痛或用藥下之痛脹益甚而加氣喘此脾¶
胃傷而致肺虚也用六君子加桔梗調補而痊　一小¶
<pb:KR3e0078_WYG_091-31a>¶
兒腹脹惡食發熱惡心證類外感余曰此飲食停滯也¶
用保和丸一服諸證頓退惟腹脹用異功散而痊　一¶
小兒傷食腹脹服尅伐之劑小便澀滯又服五苓散之¶
類飲食漸減小便不通四肢頓腫余朝用金櫃腎氣丸¶
去附子夕用補中益氣湯而安　一小兒腹脹大便青¶
白腹左一塊面色痿黄齒齦赤爛食少滯頥余用異功¶
散調補中氣為主佐以大蕪荑湯清疳治熱月餘諸證¶
稍愈仍服異功散及蚵蟆丸外貼阿魏膏兩月塊消左¶
<pb:KR3e0078_WYG_091-31b>¶
脇微痛用四君子湯丸味蘆薈丸而愈¶
百問云有疳脹氣脹癥積脹鎻肚脹脘膈脹食膨脹蚘¶
脹虚冷積脹其疳氣積脹宜先與保童兼塌氣以去之¶
其痞癖氣脹癥積脹宜三稜以消痞其鎻肚脹宜與珍¶
珠天麻丸以通之其上膈中脘食傷膨脹宜三稜塌氣¶
大茱連丸以消磨之其蚘脹宜下蟲丸以化之其虚冷¶
積脹宜沉香煎以温之以上諸證宜調和胃氣消磨通¶
利腫脹必然平復矣如有熱者必以葶&KR0995;牽牛等輩以¶
<pb:KR3e0078_WYG_091-32a>¶
治之推氣丸劑亦可用　按百問分證雖詳而偏於攻¶
下若無錢張活法薛氏補法以主之鮮不殺人慎之¶
塌氣丸　胡椒(一/兩)蝎尾(半/兩)¶
　右為末糊丸如粟米大每服五七丸至一二十丸陳¶
　米飲下無時　一方有木香一錢¶
　錢氏潔古所用塌氣丸乃此二味不可誤用後有牽¶
　牛者慎之¶
本事調中丸　治小兒久傷脾胃腹脹　乾薑　橘紅¶
<pb:KR3e0078_WYG_091-32b>¶
　　　白术　茯苓　木香　砂仁　官桂　良薑(各/等)¶
　　(分/)¶
　右細末糊丸如麻子大每服二三十丸食後熟水下¶
聖惠治小兒脾虚腹脹不能乳食訶梨勒丸　訶梨勒¶
　　(煨用/皮)厚朴(去粗皮塗生薑/汁炙令香熟)陳橘皮(湯浸去白/焙各半兩)乾薑¶
　　(炮裂/剉)甘草(炙微/赤剉)木香　白术　人參(去芦頭/各一分)¶
　右件藥搗羅為末鍊蜜和丸如麻子大每服以粥飲¶
　下五丸日三四服量兒大小加減服之¶
<pb:KR3e0078_WYG_091-33a>¶
張氏温脾散　治脾胃虧損腹脇虚脹乳食不進困倦¶
　無力　訶子肉　人參(各七/錢)白术　木香　桔梗¶
　　茯苓　藿香　陳皮　黄耆(各五/錢)甘草(炙二/錢半)¶
　右每服二三錢薑棗水煎¶
沉香煎　治脾氣冷積　乳香　沉香　丁香　杏仁¶
　　(炒/)百草霜　木香(各一/錢)肉豆&KR0371;(一箇/煨)巴豆(十四粒/出油如)¶
　　(霜/)¶
　右為末酒煮蠟和丸菉豆大每服三五丸淡生薑湯¶
<pb:KR3e0078_WYG_091-33b>¶
　送下應患肚痛不止服之效常服以通為度¶
三因肥兒丸　治小兒病多因缺乳喫食太早所致或¶
　因乆患藏府胃虚蟲動日漸羸痩腹大不能行髪&KR0390;¶
　發熱無精神　黄連　神麯(各一/兩)麥芽(炒半/兩)木香(二/錢)¶
　　㯽榔(三箇不/見火)使君子　肉豆&KR0371;(麫裹煨/各半兩)¶
　右為末糊為丸如桐子大每服三二十丸量兒加減¶
　熟水吞下¶
六神丸　治如前證　丁香　木香　肉豆&KR0371;(用麫裹/煨各五)¶
<pb:KR3e0078_WYG_091-34a>¶
　　(錢/)訶子(煨去核/半兩)使君子　蘆薈(研各/一兩)¶
　右為末以棗肉和丸如麻子大每服五丸至七丸温¶
　米飲下食前¶
治小兒疳病或腹大　胡黄連(二錢去/果積)阿魏(一兩半/去肉積)神¶
　　麯(二錢去/食積)黄連(二錢去/熱積)麝香(四粒/通竅)¶
　右為末每服十二粒白术湯下¶
褐丸子　治疳腫脹　蘿蔔子(一兩/微炒)陳皮　青皮　㯽¶
　　榔　五靈脂　&KR0363;术(煨/)黑牽牛(取淨末半/生半炒)赤茯苓¶
<pb:KR3e0078_WYG_091-34b>¶
　　(各半/兩)木香(二錢/半)¶
　右為末麫糊丸菉豆大每服十五丸紫蘇葉或白湯¶
　下¶
五疳保童丸　治五種疳疾　五倍子(生/)青黛　夜明¶
　　砂(布裹/洗)苦楝根皮　蘆薈　熊膽(研/入)黄連(去/毛)龍胆¶
　　草(生/用)乾蟾(酥炙去/皮骨)麝香(研/入)蕪荑(取/仁)蟬退(去土各/等分)¶
　右末用粟米糊為丸麻子大一歲兒二十丸飯飲下¶
　二三服¶
<pb:KR3e0078_WYG_091-35a>¶
幼科有丁奚哺露無辜等名其證腹大頸小黄痩皆疳¶
脹之異名也輕則為此重則為彼耳今仍舊别立門於¶
疳後¶
楊氏塌氣散　治小兒腹脹氣喘體腫面浮　陳米(一/合)¶
　　(炒/黄)青皮(去穰巴豆二十一/粒炒黄色去巴豆)甘草(炙各/半兩)黑牽牛(二錢/半半)¶
　　(生半/炒)肉豆&KR0371;(二箇/煨香)¶
　右末半錢米飲調下加㯽榔一箇¶
塌氣丸　治小兒疳氣腹脹喘急并面浮腫　丁香¶
<pb:KR3e0078_WYG_091-35b>¶
　　胡椒(炒各/五錢)蘿蔔子(炒/)白牽牛(各七/錢半)¶
　右為末麫糊丸小豆大三歲三十丸米湯下¶
塌氣散　治小兒腹脹氣粗并疳疾相攻面目浮腫¶
　　木香(一/錢)青皮(半/兩)巴豆(三十粒同炒豆/黄色去巴豆)¶
　右為末三歲半錢米湯下食前連進即效¶
分氣飲　治小兒腫脹作喘氣短而急　桔梗　赤茯¶
　　苓　陳皮　桑白皮　大腹皮　枳殻(炒/)半夏(麯/)¶
　　真蘇子(微/炒)紫蘇　甘草(炙各/二錢)草果仁(一/錢)¶
<pb:KR3e0078_WYG_091-36a>¶
　右剉散每服一錢半薑棗煎服¶
三稜煎丸　治嬰孩食傷生冷甜膩毒熱等物脾胃積¶
　滯久不尅化令兒肚熱脚冷痞癖寒熱及療癥瘕中¶
　脘不和膨脹上膈氣壅心腹不得宣通所以作疾此¶
　藥温良但是諸積滯食不化並宜與服　京三稜(成/塊)¶
　　(煮/)&KR0363;术(並炮各/半兩)芫花(二錢半/醋浸炒)鼈甲(去裙米醋/炙焦半兩)淡豆¶
　　䜴(二/錢)巴豆(二十一/粒去殻)川當歸(半/兩)杏仁(去皮尖二錢/半炒令赤)¶
　右前四味一處以米醋一碗煮令乾仍用炒起更細¶
<pb:KR3e0078_WYG_091-36b>¶
　剉焙為末次入當歸末杏仁巴豆淡豆豉和勻水煮¶
　麫糊為丸麻子大每服二十丸薑湯下大小加減服¶
　之¶
三稜丸　治小兒停積腹脇脹滿乾噦惡心全不入食¶
　　三稜(煨/)木香　神麯(炒/)陳皮(去/白)半夏(薑汁製/各一兩)丁香¶
　　　官桂(各半/兩)¶
　右為末麯糊丸如黄米大二十丸乳食後温生薑湯¶
　下¶
<pb:KR3e0078_WYG_091-37a>¶
阿魏丸　治小兒食積腹如蜘蛛狀肚痛小便白濁¶
　　阿魏(醋浸一宿/研如泥)黄連(炒/)連翹(各半/兩)花碱(研如粉/三錢)山¶
　　查肉(一/兩)半夏(皂角水浸/一宿一兩)¶
　右為末炒神麯糊丸如蔔子大每服二十丸空心米¶
　飲下喫果子多者加胡黄連米食多者加神麯山查¶
　肉食多者加阿魏¶
又阿魏丸　阿魏(一/兩)黄連(酒煮/六兩)¶
　右為末醋浸阿魏一宿研如泥湯浸蒸餅丸如元氣¶
<pb:KR3e0078_WYG_091-37b>¶
　不足加人參¶
小阿魏丸　山查肉(三/兩)石碱(三/錢)半夏(一/兩)¶
　右為末阿魏半兩醋浸糊丸白湯下¶
眞珠天麻丸　治急驚風請量用之以通為度此方仍¶
　治吊腸鎻肚撮口至妙丸如麻子大初生患者三日¶
　三丸五日五丸七日七丸加青黛名青黛丸　天南¶
　　星(炮/)天麻　白附子(炮各二/錢半)膩粉(半/錢)巴霜(一/字)蕪荑¶
　　(炒/)全蝎　滑石(各一/錢半)¶
<pb:KR3e0078_WYG_091-38a>¶
　右為末煮細麫糊丸如麻子大每服一歲五丸二歲¶
　十丸大小加減薄荷湯㸃茶清送下¶
大茱連丸　治小兒飲食過度胸膈膨脹上下氣不宣¶
　通鬱滯迷悶情思少樂大則作喘飲食不化作渴煩¶
　躁坐卧不任肢體倦怠腹脇疼痛　&KR0363;术　京三稜¶
　　(各二錢/半醋煮)乾薑(炮/)青皮　陳皮(去/白)木香　丁香(各三/錢)¶
　　巴豆(二十一粒去/膜心出油)綠細小茱茰(二/錢)¶
　右為末醋糊丸麻子大每服七丸至十丸大者加服¶
<pb:KR3e0078_WYG_091-38b>¶
　生薑棗子湯下¶
下蟲丸　治蛔疳諸蟲　苦楝根皮(酒浸/焙)綠色貫衆¶
　　木香　桃仁(浸去/皮焙)蕪荑(焙/)雞心㯽榔(各一/錢)鶴蝨(炒/)¶
　　輕粉(各半/錢)乾蝦䗫(炙焦/三錢)史君子(伍十箇煨/取肉用)¶
　右為末飛醋糊丸麻子大每服二十丸天明清肉汁¶
　下内加當歸川連各二錢半治脊疳兼疳勞¶
遇仙丹　治諸蟲取諸積　牽牛(三/斤)大腹子(二/斤)錫灰(炙/乾)¶
　　(為/末)大黄(四/兩)雷丸(四/兩)青木香　鶴蝨　乾漆(各二/兩)皂¶
<pb:KR3e0078_WYG_091-39a>¶
　　角(四/條)¶
　右後四味煎水用粟米煮粥初用牽牛末次用大腹¶
　末三用錫灰四用大黄五用雷丸六用青木香和劑¶
　丸如梧桐子大每服五七九丸用薑湯熟水送下¶
　此藥專治男子婦人積蟲氣塊五勞七傷赤白痢疾¶
　便血注下皮黄水腫十般氣十一般惡䖝又進飲食¶
　除病恱顔色不與他藥相反四季可服細末三四錢¶
　量大小加減服時不喫晩飯三更用茶清下次早桶¶
<pb:KR3e0078_WYG_091-39b>¶
　子内蟲積及粒米盡方可洗面温粥補之傷寒孕婦¶
　不可服¶
東垣治脹不犯上下二焦用素問中滿者冩之於内之¶
法實者分氣消積虚者升陽滋血治者當師其意而活¶
用之勝前所用排擊諸方逺矣¶
中滿分消丸　黄連　枳實　厚朴(各五/錢)乾薑　薑黄¶
　　　豬苓　砂仁　澤㵼　茯苓(各三/分)陳皮　白术¶
　　(各一/分)半夏(四/分)黄芩(一兩/二錢)甘草(一/分)¶
<pb:KR3e0078_WYG_091-40a>¶
　右為細末蒸餅為丸如黍米大每服三十丸温酒送¶
　下¶
消痞丸　快利之劑　黄連(半/兩)枳實　黄芩　甘草¶
　　人參(各三/錢)厚朴(七/分)乾薑(四/分)橘皮(一/錢)薑黄(五/分)¶
　右為細末蒸餅為丸如黍米大每服三十丸隨乳下¶
丹腹脹　蘿蔔子　蘇梗　乾葛　陳皮(各等/分)甘草(減/半)¶
　如食減加白术煎服¶
升陽滋血湯　二月間一小兒未滿百日病腹脹不大¶
<pb:KR3e0078_WYG_091-40b>¶
　便二日便痩弱遍身黄色宜升陽氣滋血和血補血¶
　利大便　蝎稍(二/分)神麯(三/分)厚朴　當歸(各一/錢)桃仁(十/箇)¶
　　升麻(三/分)¶
　右作一服水一盞煎至半盞去查食前服¶
麻黄升麻湯　治小兒面色痿黄腹脹食不下正月四¶
　月小兒服之神効　麻黄(二/分)桂枝　杏仁　吳茱茰¶
　　　草豆&KR0371;　厚朴　麯末　羗活　白茯苓　升¶
　　麻根　蒼术　澤㵼　豬苓　陳皮　黄檗(各一/分)¶
<pb:KR3e0078_WYG_091-41a>¶
　　柴胡根　白术　青皮　黄連(各五/分)¶
　右㕮咀作一服水一大盞煎七分去查食前熱服¶
　　　水腫¶
演山腫脹二證此由虚中有積久患失治日漸傳變證¶
候多端隨輕重察盛衰審表裏以主治先固其本後正¶
其標斯無恙矣　錢腫病腎熱傳於膀胱熱盛逆於脾¶
胃脾虚而不能制腎水反尅脾土脾隨水行脾主四肢¶
故流走而身面皆腫也若加喘者重也何以然腎水勝¶
<pb:KR3e0078_WYG_091-41b>¶
而尅退脾土反勝心火心又勝肺肺為心尅故喘或問¶
曰心刑肺肺本見虗今何喘實曰此有二一者肺大喘¶
此五臟逆二者腎水氣上行傍侵於肺故令大喘此皆¶
難治¶
曾氏治法　原腫病之由標本之疾腎主元氣天一之¶
水生焉肺主冲化地四之金屬焉腎為本而肺為標皆¶
至陰以積水其為病也腎者胃之關鍵關鍵不利樞機¶
不轉水乃不行滲於脉絡皮膚而為浮腫當推䆒内外¶
<pb:KR3e0078_WYG_091-42a>¶
所因而為施治兒大者慿脉以明虚實古方有十種論¶
證短氣不得卧為心水兩脇緊痛為肝水大便鴨溏為¶
肺水四肢苦重為脾水腰痛足冷為腎水口苦咽乾為¶
膽水乍虚乍實為大腸水腹急肢痩為膀胱水小便閉¶
澀為胃水小腹急滿為小腸水然脉浮為風為虚沉伏¶
為水病沉則脉絡虚伏則小便難即為正水脾脉虚大¶
多作脾腫因循不治乃成水腫蓋脾屬土喜燥而惡濕¶
常感濕氣濕喜傷脾血化為水土敗不能制水則停蓄¶
<pb:KR3e0078_WYG_091-42b>¶
不行留滯皮膚故作浮腫初得病時見眼胞早晨浮突¶
至午後稍消以羗活散(赤白/痢)疎解次醒脾散(慢/驚)主之及¶
間投南星腹皮散其脾冷困則燥以草果縮砂之類然¶
此證夏與秋冬治之頗易惟春不然蓋四時之水無如¶
春水泛溢兼肝木旺而脾土受尅不能受水所以難療¶
進退不常須徐徐調理取効　若脾熱而困又以熱藥¶
燥之雖火能生土亦可勝水奈何燥之太過土不敵火¶
則熱愈甚而不食發熱煩渴醫者又進之以燥劑由此¶
<pb:KR3e0078_WYG_091-43a>¶
而面目轉浮致脾敗而手足背皆腫蓋手足背與臍凸¶
即脾之外候有未經發表遽用下藥以㵼之則一㵼而¶
腫消乃曰得㵼之力殊不知脾愈㵼而愈虚不逾旬月¶
其腫如初此世人只知㵼腫為最而不求其十補勿一¶
㵼之論法當隨四時用藥解表通利小便春以七寶散¶
(傷寒/)加麻黄桂枝赤茯苓水薑葱煎服夏以五苓散(驚/)¶
加麻黄車前子薏苡仁秋以清肺飲(嗽/)加羗活細辛商¶
陸冬以冲和飲(傷寒/)加白术生川烏赤小豆已上三藥¶
<pb:KR3e0078_WYG_091-43b>¶
並用水薑葱煎次投滋潤救脾導水湯劑滲泄之乃為¶
良法更以香陸胃苓丸赤蒼飲頓服自然獲安蓋内經¶
云開鬼門(發汗/)潔淨府(利小/便)平治權衡以平為期此之¶
謂也　有初中便覺痰嗽氣喘小水不通正屬肺腎所¶
主先服解表散(咳/𠻳)次以三白散為治餘證輕者投商陸¶
丸故經曰其高者因而越之即湧吐之義也下者引而¶
竭之即滲泄之義也凡得此病非一朝一夕之故不可¶
以孟浪之藥求其速効以致虚脫如愈後再感外風滿¶
<pb:KR3e0078_WYG_091-44a>¶
面虚浮用排風湯(驚癰/鶴膝)和解仍服前救脾湯劑免致反¶
復飲食之忌惟鹽醬虀鮓濕麫皆味鹹能溢水者併其¶
他生冷毒物亦宜戒之重則半載輕則三月須脾胃平¶
復腫消氣實然後於飲食中旋以燒鹽少投則其疾自¶
不再作故劉氏曰治腫非易補養尤難所忌者切須詳¶
審有經久不消者下濬川丸即效¶
南星腹皮散　主腫疾欲愈未愈之間脾胃虚慢氣促¶
　痰喘腹脹胸滿飲減精神困小便不利面色痿黄¶
<pb:KR3e0078_WYG_091-44b>¶
　　南星(製一/兩)大腹皮(浄洗/焙乾)生薑皮　陳皮(去/白)桑白皮¶
　　(剉/炒)甘草　扁豆(炒去殻/各半兩)青皮(去白/五錢)¶
　右碎每服二錢水一盞薑二片煎七分無時温服¶
香陸胃苓丸　治腫疾日久不愈此藥大能實脾導水¶
　多服取効　丁香(去/梗)商陸　赤小豆　陳皮(去/白)甘草¶
　　(炙各/二兩)蒼术(米泔水浸一宿去粗皮/濾乾剉片炒微黄色)澤㵼(去粗皮各/二兩半)¶
　　赤茯苓(去/皮)白术(各一/兩半)肉桂(去粗皮/一兩)厚朴(去粗皮用/生薑汁炙)¶
　　(令香熟/二兩)豬苓(去/皮)¶
<pb:KR3e0078_WYG_091-45a>¶
　右除丁香肉桂不過火餘藥剉焙同二味為末用麫¶
　微炒水浸透煮糊丸菉豆大每服三十丸至五十丸¶
　或七十七丸空心温湯下兒小者丸作粟穀大吞服¶
　之粒數引子並如前法¶
赤蒼飲　主脾胃因虚受濕面貌浮黄或遍身作腫飲¶
　食減少氣不升降小便赤色肚膨脹咳嗽有痰及腫¶
　嘗服神効加草果仁炮過水薑棗煎投　赤茯苓(去/皮)¶
　　蒼术(去粗皮米泔水浸一宿濾/乾剉片炒微黄各一兩半)枳殻(製一/兩)藿香(和/根)¶
<pb:KR3e0078_WYG_091-45b>¶
　　半夏(湯煮透/剉焙乾)浄香附　紫蘇(和/梗)厚朴(去粗皮薑/汁炙香熟)陳¶
　　皮(去白各/七錢半)甘草(炙一兩/二錢)¶
　右剉每服二錢水一盞生薑二片煎七分無時温服¶
三白散　解初中腫疾四肢膚囊浮脹大小便不利皆¶
　因膀胱藴熱風濕相乘　白牽牛(半生半/炒杵碎)桑白皮(剉/炒)¶
　　白术　木通(去皮/節)陳皮(去/白)甘草(各半/兩)¶
　右碎每服二錢水一盞煎七分無時服¶
啇陸丸　治水腫小便不通勿拘逺近　啇陸(一/兩)浄黄¶
<pb:KR3e0078_WYG_091-46a>¶
　　連(半/兩)¶
　右焙為末薑汁煮麫糊丸菉豆大每服三十丸至五¶
　十丸用温紫蘇熟水空心下或温葱湯¶
濬川丸　治水腫及單腹滿脹氣促食減遍身面浮¶
　　大㦸　芫花(醋/炒)沉香　檀香　南木香　㯽榔¶
　　&KR0363;莪术　大腹皮(洗焙/乾)桑白皮(剉炒各/半兩)黑白牽牛¶
　　(晒研取生/末一兩)巴豆(去殻膜心存/油三十五粒)¶
　右除牽牛末巴豆外前九味内有沉香檀香木香㯽¶
<pb:KR3e0078_WYG_091-46b>¶
　榔不過火餘五味焙乾同沉香等為末就加牽牛未¶
　和勻巴豆碎切在乳鉢内極細杵入前藥末同再杵¶
　勻水煮麫糊丸麻仁大每服十七丸濃煎葱湯候温¶
　五更初空心下去水未盡停一日減用十三丸次減¶
　作九丸再減至七丸湯使下法如前證退即止仍投¶
　南星腹皮散如單腹腫甚能飲食氣壯者加甘遂末¶
　同丸取效仍忌有甘草藥餌相反¶
演山翁治法　受濕腫(脚手面/目虚浮)　食毒氣腫(腹肚腎/蠱脹急)¶
<pb:KR3e0078_WYG_091-47a>¶
傷寒虚氣入腹腫　㵼痢虚氣入腹腫　此四種所患¶
病不相同皆由虚得之受濕謂脾胃受濕冷久不尅化¶
氣浮四肢頭面皆腫食毒氣由脾胃傷之冷積毒氣停¶
留胃脘致虚入腹作腫傷寒由下之太早乘虚入腹作¶
腫㵼痢之久脾氣亦虚是以致腫以上宜平調胃氣補¶
臟充實方可去腫先服四味理中無減半乾薑加白术¶
桑白皮同煎傷寒虚腫加枳實作喘加淡豆䜴㵼痢虚¶
腫服正氣調胃胃氣既壯以救生丹利之其腫即退再¶
<pb:KR3e0078_WYG_091-47b>¶
調補臟腑用觀音散即平復矣¶
氣虚腫(亦名/氣蠱)　血虛腫(亦名/血蠱)　榮衛俱虚腫(亦名氣/血蠱)¶
小兒所患腫脹一門最為要急前人少有䆒竟然腫脹¶
之作皆由榮衛不順臟腑怯弱壅滯三焦流注百脉表¶
裏俱虚邪正相亂所以致受四大浮盛腹肚脹滿多由¶
食毒得之飲食得之癥傷得之飢飽得之積久不化故¶
成斯病病由虚得或則妄亂通下因虚致虚根不得去¶
疾加已盛是謂壞證危候智者怯而為辭庸者&KR0842;以攻¶
<pb:KR3e0078_WYG_091-48a>¶
擊二醫不同誠屬難治智者啇之良者審之疑者塌之¶
(疑其病盛不可/利只與塌其氣)明者調之(正荣/衛也)先調榮衛之順次服分¶
氣飲子以散其滯斯病去矣¶
榮衛飲子　調補嬰孩氣血俱虚榮衛不順四肢頭面¶
　手足俱浮腫以至喘急者並宜服之　川當歸　熟¶
　　乾地黄(浄/洗)人參　白茯苓　川芎　白术　甘草¶
　　(炙/)白芍藥　枳殻(炒别/製)黄&KR0132;(蜜/炙)陳皮¶
　右件等分㕮咀每服二錢七水一小盞煎至半盞去¶
<pb:KR3e0078_WYG_091-48b>¶
　滓通口不拘時候¶
　議曰榮者血温流行於脉衛者氣順調和於絡是故¶
　榮行脉中衛行脉外陰陽相安循環無止自幼至長¶
　不離呼吸無少滯礙其脉方調其氣乃順呼吸之間¶
　脉不應息氣有違滯流注經絡隱伏臟腑百病皆由¶
　兹始此方最良雖皃㓜小並可與服以壯其根使血¶
　榮氣衛順且和矣腑寒臟虚温且壯矣盈虧自然而¶
　平怯弱自然而正隂陽調均氣脉充實何病之有¶
<pb:KR3e0078_WYG_091-49a>¶
分氣飲子　調理小兒腫脹作喘氣短促急坐卧不任¶
　四體浮腫飲食嘔逆神困喜睡　五味子　桔梗¶
　　白茯苓　甘草(炙/)陳橘皮　桑白皮　草果(去/殻)大¶
　　腹皮　白术　枳殻(去穰/切炒)川當歸　紫蘇　蘇子¶
　　　半夏麯¶
　右等分㕮咀每服二大錢七水一小盞生薑二小片¶
　棗子半箇煎至半盞去滓通口不拘時候兼入味理¶
　中丸煎服　以上宜用救生丹通利¶
<pb:KR3e0078_WYG_091-49b>¶
　議曰清濁無混邪正不干上焦得之清涼下部受之¶
　温煖氣滯則少升降血虚則多流注雖是乳子呼吸¶
　一息其脉之至徐徐應指不違其數者亦同大人流¶
　行但隨小大受之短淺而已若也留滯其脉遲數即¶
　太過不及而病生焉善療治者鬱則分之逆則順之¶
　停則利之滯則降之調理之法先宜順氣大抵嬰孩¶
　順氣即易治此方分氣與分水穀之分者不同明者¶
　察之¶
<pb:KR3e0078_WYG_091-50a>¶
大効神功救生丹　治小兒氣虚喘息四肢浮腫肚腹¶
　脹急衝滿脇肋乍熱乍寒或㵼或祕皆由久停虚積¶
　荣衛不順宜用推去其惡毒之氣　雄黄(另/研)朱砂(各/一)¶
　　(分/)巴豆(二十一/粒去殻)乾薑(二/錢)¶
　右件用米醋一盞以巴薑就煮令乾去薑不用將巴¶
　出油和雄朱研勻雪糕搜丸如麻子大每一歲三丸¶
　並用酒浸赤芍藥以少許送下¶
薛氏治法　經曰至隂者腎水也少陰者冬脉也其本¶
<pb:KR3e0078_WYG_091-50b>¶
在腎其末在肺皆積水也又曰腎者胃之關也關門不¶
利故聚水而從其類也上下溢於皮膚故胕腫腹大上¶
為喘呼不得卧者標本俱病也丹溪云惟腎虚不能行¶
水脾虚不能制水胃與脾合又胃為水穀之海因虚而¶
不能傳化腎水泛濫反得以浸漬脾土於是三焦停滯¶
經絡壅塞水滲於皮膚注於肌肉而發腫也其狀目胞¶
上下微起肢體重着喘咳怔忡股間清冷小便澀黄皮¶
薄而光手按成窟舉手即滿是也古方有十種論證又¶
<pb:KR3e0078_WYG_091-51a>¶
有濕氣毒氣傷寒後㵼痢後氣血虛者之五種及疳氣¶
癥積鎻肚胸膈作膨蛔氣虛冷積者之七脹亦當詳之¶
其受濕氣者由脾胃之氣敦阜四肢頭面皆腫也食毒¶
者脾傷積毒停留於胃也傷寒下早者邪氣乘虛而入¶
也㵼痢後者脾氣虚也皆宜先調胃氣次可治腫其患¶
七脹皆由血氣不足臟腑怯弱表裏俱虚邪正相亂以¶
致四肢浮腫腹肚膨滿亦當先調荣衛分别陰陽治法¶
宜補中行濕利小便凡有熱者水氣在表也可汗之身¶
<pb:KR3e0078_WYG_091-51b>¶
無熱者水氣在裏也宜下之腰已上腫宜利小便腰已¶
下腫宜發汗此仲景之法也若遍身腫煩渴小便赤澀¶
大便祕結此屬陽水遍身腫不渴大便溏泄小便清利¶
此屬隂水陽水兼陽證者脉必浮數陰水兼陰證者脉¶
必沉遲氣若陷下宜用二陳加升提之藥如腹脹少加¶
木香調之若朝寛暮急屬隂虛朝用四物湯加參术夕¶
用加減腎氣丸朝急暮寛屬陽虚朝用六君子湯夕用¶
加減腎氣丸朝暮皆急陰陽俱虚也用八珍湯主之真¶
<pb:KR3e0078_WYG_091-52a>¶
陽虚者朝用八味地黄丸夕用補中益氣湯若肚腹痞¶
滿肢體腫脹手足並冷飲食難化或大便泄㵼呼吸氣¶
冷者此真陽衰敗脾肺腎虚寒不能司攝而水泛行也¶
急用加減腎氣丸否則不治惟調補脾土多有生者¶
金匱加減腎氣丸　熟地黄(八/兩)乾山藥　山茱茰(各四/兩)¶
　　澤㵼　白茯苓　牡丹皮(各三/兩)肉桂　附子(炮/)車¶
　　前子(炒/)牛膝(酒微炒/各一兩)¶
　右各另為末米糊丸小豆大每服三四十丸空心食¶
<pb:KR3e0078_WYG_091-52b>¶
　前白湯下¶
附雜方¶
丹白文舉兒五歲身面皆腫尿多　山梔(炒/)桑皮(炒各/一錢)¶
　　黄芩(二錢/半)白术　蘇梗(各一/錢半)¶
　右㕮咀作三貼水一盞半煎至半盞食前温服¶
湯退腫散氣方　赤小豆　陳皮　蘿蔔子　甘草(炙/各)¶
　　(半/兩)木香(炮七/分)¶
　右為粗末薑棗煎服大小加減¶
<pb:KR3e0078_WYG_091-53a>¶
又方　白术(炒/)木香(炮/)甘草(炙/)茴香(炒/)青皮(各半兩巴/豆三十粒)¶
　　(去膜同青皮炒/去巴豆不用)¶
　右為末米飲調下¶
又方　用錢氏益黄散加木香去丁香加蘿蔔子去訶¶
　子為末大小加減米飲調下¶
　¶
　¶
　¶
<pb:KR3e0078_WYG_091-53b>¶
　¶
　¶
　¶
　¶
　¶
　¶
　¶
　證治凖繩卷九十一¶
