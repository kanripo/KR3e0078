# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:39.721919
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷四十三
<pb:KR3e0078_WYG_043-1a>¶
欽定四庫全書¶
　證治凖繩卷四十三¶
　　　　　　　　　　　　明　王肯堂　撰¶
　傷寒¶
　　陽明病¶
　　　循衣摸牀　渴　嘔　乾嘔¶
循衣摸牀危惡之候也有二證其一由太陽中風以火¶
劫汗因成壊病捻衣摸牀小便利者生不利者死其一¶
<pb:KR3e0078_WYG_043-1b>¶
由陽明裏熱之極循衣摸牀脈弦者生濇者死¶
太陽中風以火發汗邪風被火兩陽相薰其身發黄陽¶
盛則欲劫隂虛則小便難但頭汗出口乾咽爛或不大¶
便久則譫語甚者至噦手足躁擾捻衣摸牀小便利者¶
可治(詳頭/汗)　傷寒若吐若下後不解不大便五六日上¶
至十餘日日晡所發潮熱不惡寒獨語如見鬼狀若劇¶
者發則不識人循衣摸牀惕而不安微喘直視脈弦者¶
生濇者死微者但發熱譫語者大承氣湯主之若一服利¶
<pb:KR3e0078_WYG_043-2a>¶
止後服　(成若吐若下皆傷胃氣不大便五六日上至/十餘日者亡津液胃氣虛邪熱内結也陽明)¶
(壬子申酉戌日晡所發潮熱熱者陽明熱甚也不惡寒/者表證罷也獨語如見鬼狀者陽明内實也以為熱氣)¶
(有餘若劇者是熱氣太甚也熱太甚于内昏胃正氣使/不識人至于循衣摸牀惕而不安微喘直視傷寒陽勝)¶
(而隂未絶者生陽勝而隂絶者死熱劇者為陽勝脈弦為/隂有餘脈澀為隂不足陽熱雖劇脈弦知隂未絶而猶)¶
(可生脈澀則絶隂故不可治其邪熱微而未至于劇者/但發熱譫語可與大承氣湯以下胃中熱經曰凡服下)¶
(藥中病即止不必盡劑此以熱未劇故云若一服利則/止後服  趙此段當分作三截看自傷寒若吐若下後)¶
(不解不大便五六日上至十餘日日晡所發潮熱不惡/寒獨語如見鬼狀正為上一截是將潮熱譫語不惡寒)¶
(不大便對為現證下文又分作一截以辨劇者微者之/殊微者但發熱譫語但字為義以發熱譫語之外别無)¶
<pb:KR3e0078_WYG_043-2b>¶
(他證其用承氣湯曰一服利止後服見其熱輕猶恐下/之太過也至于劇者發則不識人循衣摸牀惕而不安)¶
(微喘直視如此熱極證危不可不決其死生以斷之以/脈弦者生濇者死此陽熱已極若脈弦為隂未絶猶可)¶
(下之以復其隂若脈濇為隂絶不可藥而必死矣今活/人書但言劇者而去其微者二字混兩證通作一證總)¶
(曰用承氣湯又將脈弦者生濇者死本劇者斷語移而/維于缺者服藥之後豈有但發熱譫語無别惡候遽然)¶
(脈濇而致于死耶仲景論中雖别有潮熱譫語脈濇難/治一證乃是服承氣湯後未曽得大便藴毒不泄脈反)¶
(微濇為正衰邪勝故難治此論中病微者服湯得利後/則邪熱因泄而解矣尚何生死之議耶又云弦者陽也)¶
(濇者隂也陽病見隂脈者生在仲景/法中弦濇者屬隂不屬陽得無疑乎)¶
　許有人病傷寒大便不利日晡發潮熱手循衣縫兩¶
<pb:KR3e0078_WYG_043-3a>¶
　手撮空直視喘急更數醫矣見之皆走此誠惡候得¶
　之者十中九死仲景雖有證而無法但云脈弦者生¶
　濇者死已經吐下難以下藥謾且救之若大便得通¶
　而脈弦者庶可治也與小承氣湯一服而大便利諸¶
　疾漸退脈且微弦半月愈或問曰下之而脈弦者生¶
　此何意也予曰金匱玉函云循衣妄撮怵惕不安微¶
　喘直視脈弦者生濇者死微者但發熱譫語者承氣¶
　湯主之予嘗觀錢仲陽小兒直訣云手尋衣領及捻¶
<pb:KR3e0078_WYG_043-3b>¶
　物者肝熱也此證在玉函列于陽明部蓋陽明者胃¶
　也肝有熱邪淫于胃經故以承氣瀉之且得弦脈則¶
　肝平而胃不受克此所謂有生之理讀仲景論不能¶
　博通諸醫書以發明其隠奥吾未之見也(海藏云許/學士作循)¶
　(衣撮空是肝熱風淫末疾此論誠當然莫若以為肺/熱之邪其人必妄言亂語難經云肺邪入心為譫語)¶
　　　附¶
婁嘗治循衣摸牀數人皆用大補氣虛之劑惟一人兼¶
瞤振脈代遂於補劑中畧加桂二分亦振止脈和而愈¶
<pb:KR3e0078_WYG_043-4a>¶
　　　渴(經云病人不惡寒而渴者此轉屬陽明也又曰/服柴胡湯已渇者屬陽明也故以渴入陽明門)¶
成傷寒邪傳裏則渴邪在表則不渴夫三陽雖或有渴¶
不如三隂之甚也故太隂腹滿嗌乾少隂口燥舌乾而¶
渴厥隂則消渴消渴者飲水多而小便少謂其熱能消¶
水也蓋初傳則熱微而渴微傳深則熱甚而渴甚也凡¶
渴與水勿令極意三陽微渴者五苓散大渴者白虎湯¶
三隂熱甚而渴者順下之其或渴微而强多飲之則成¶
悸動支結喘咳䭇噦乾嘔腫滿下利小便不利皆由此¶
<pb:KR3e0078_WYG_043-4b>¶
也¶
太陽病發汗後大汗出胃中乾煩燥不得眠欲飲水者¶
少少與之令胃氣和則愈若脈浮小便不利微熱消渴¶
者五苓散(張煩渴用白虎湯宜也其用五苓散滲津液/何哉曰白虎乃表證已解邪傳裏而煩渴者)¶
(用之今脈尚浮身有微熱而渴乃表邪未全解故用桂/枝之辛和肌表白术茯苓之甘淡以潤虛燥也  按此)¶
(說亦未瑩太陽經也膀胱腑也膀胱者溺之室也五苓/散者利溺藥也膀胱者津液之府故東垣以渴為膀胱)¶
(經本病然則治渴者當瀉膀胱之/熱瀉膀胱之熱者利小便而已矣)　發汗已脈浮數煩¶
渴者五苓散　本以下之故心下痞與瀉心湯痞不解¶
<pb:KR3e0078_WYG_043-5a>¶
其人渇而燥煩有表裏證渇欲飲水水入即吐名曰水逆¶
五苓散方¶
　　猪苓(去皮十/八銖)澤瀉(一兩六/銖半)茯苓(十八/銖)桂(去麄皮/半兩)¶
　　白术(十八/銖)¶
　右五味為末以白飲和服方寸匕日三服多飲暖水¶
　汗出愈¶
　(苓者令也通行津液尅伐腎邪專為號令者苓之功/也五苓之中茯苓為主故曰五苓散内經曰淡味滲)¶
　(泄為陽水飲内蓄須滲泄之必以甘淡為主故以茯/苓甘平為君猪苓甘平為臣雖甘也終歸甘淡脾惡)¶
<pb:KR3e0078_WYG_043-5b>¶
　(濕水飲内蓄則脾氣不治益脾勝濕必以甘温為助/故以白术甘温為佐内經曰鹹味滲泄為隂泄飲導)¶
　(溺必以鹹為助故以澤瀉為使水蓄不行則腎氣燥/内經曰腎惡燥急食辛以潤之散濕潤燥必以桂枝)¶
　(辛熱為使多飲煖水令汗出而/愈者以辛散而水氣外泄故解)¶
服桂枝湯大汗後大煩渴不解脈洪大者白虎加人參¶
湯　太陽病發熱而渴不惡寒者為温病柴胡白虎桂¶
枝去桂加人參　傷寒無大熱口燥渴心煩背微惡寒¶
白虎加人參湯　傷寒脈浮發熱無汗其表不解者不¶
可與白虎湯渴欲飲水無表證者白虎加人參湯主之¶
<pb:KR3e0078_WYG_043-6a>¶
(渴欲飲水無表證者太陽證罷轉屬陽明/也下條意亦同皆太陽轉屬陽明故渴也)　傷寒病若¶
吐若下後七八日不解熱結在裏表裏俱熱時時惡風¶
大渴舌上乾燥而煩欲飲數升者白虎加人參湯主之¶
(壬注云若純在表則惡風無時/今表裏無熱故時時惡風也)¶
白虎加人參湯　治渴而脈洪小便利者¶
　　生石膏(碎四/兩)知母(一兩/半)甘草(一/兩)稉米(一/合)人參(五/錢)¶
　右㕮咀每服一兩水煎温服¶
　許有人初病嘔吐俄為醫者下之已七八日而内外¶
<pb:KR3e0078_WYG_043-6b>¶
　發熱予診之曰當用白虎加人參湯或曰既吐復下¶
　且重虛矣白虎可用乎予曰仲景云若吐下後七八¶
　日不解熱結在裏表裏俱熱者白虎加人參湯正相¶
　當也蓋始吐者熱在胃脘而脈至今虚大三投湯而¶
　愈仲景既云傷寒若吐若下後七八日不解表裏俱¶
　熱者白虎加人參湯主之又云傷寒脈浮發熱無汗¶
　其表不解不可與白虎又曰脈浮滑此以表有熱裏¶
　有寒白虎加人參湯主之　國朝林億校正謂張仲¶
<pb:KR3e0078_WYG_043-7a>¶
　景于此表裏目差矣予謂不然大抵白虎能除傷寒¶
　中渴表裏發熱故前後二證或云表裏俱熱或云表¶
　熱裏寒皆可服之一種脈浮無汗其表不解全是麻¶
　黄與葛根證安可行白虎也林億見所稱表裏不同¶
　便謂之差是亦不思之過也¶
　張用藥有遲速之弊故設法以關防法有關防不盡¶
　者則著方以拯治也假如上二條前條乃仲景設法¶
　以闗防也後條及傷寒病若吐若下後七八日不解¶
<pb:KR3e0078_WYG_043-7b>¶
　結熱在裏表裏俱熱時時惡風大渴口舌乾燥而煩¶
　欲水數升者以白虎加人參湯主之此二條則著方¶
　以拯治也夫白虎湯專治大煩大渴古人設法之意¶
　惟恐表證未罷而輒用之治有太速之弊若背微惡¶
　寒及時時惡風二證其中煩渴已甚非白虎不能遏¶
　也必候表邪俱盡未免有太遲之愆也此乃法之關¶
　防不盡者故著方以拯治也茍不著方必然違法此¶
　方法之妙所以不可偏廢也¶
<pb:KR3e0078_WYG_043-8a>¶
　吳或問白虎湯仲景以表不解者不可與又時時惡¶
　風背上惡寒者此有表也又以白虎主之何也蓋石¶
　膏辛寒解足陽明經本熱蒸蒸發熱潮熱表裏皆熱¶
　舌燥煩渴之聖藥也且時時者時或惡風而不常也¶
　背上惡者但覺微惡而不甚也所有盛熱燥渴而用¶
　則無疑矣若夫表證惡寒常在背上惡寒而不燥渴¶
　者切不可用也又太陽經發熱而渴無汗者不可與¶
　之但汗後脈洪大而渴者則可與也如隂傷寒面赤¶
<pb:KR3e0078_WYG_043-8b>¶
　煩燥身熱與其胃虚惡心大便不實脈弱食少無大¶
　熱者切不可用也如悞用之則傾危可立而待矣¶
太陽病重發汗而復下之不大便五六日舌上燥而渴¶
日晡小有潮熱從心下至少腹鞭滿而痛不可近者大¶
陷胸湯　傷寒發熱惡寒大渴欲飲水其腹必滿自汗¶
出小便利其病欲解此肝乘肺也名曰横刺期門¶
陽明病汗出多而渴者不可與猪苓湯以汗多胃中燥¶
復利其小便故也(白虎加人參湯小柴胡湯去半夏加/瓜蔞竹葉  張其陽明汗多此陽明)¶
<pb:KR3e0078_WYG_043-9a>¶
(病未解而渴胃中津液乾燥若與猪苓/湯復利其小便是為實實虛虛之弊也)　陽明病脈浮¶
而緊咽燥口苦腹滿而喘發熱汗出不惡寒反惡熱身¶
重若渴欲飲水口乾舌燥者白虎加人參湯主之　若¶
脈浮發熱渴欲飲水小便不利者猪苓湯主之¶
少陽傷寒中風往來寒熱胸脇滿黙黙不欲飲食心煩¶
喜嘔或渴或欬者小柴胡湯若渴者去半夏加人參括¶
蔞根　傷寒四五日身熱惡風項强脇下滿手足温而¶
渴者小柴胡湯　得病六七日脈遲浮弱惡風手足温¶
<pb:KR3e0078_WYG_043-9b>¶
醫二三下之不能食而脇下滿痛面目及身頸項强小¶
便難者與柴胡湯後必下重本渴而飲水嘔者柴胡不¶
中與也(或云下重渴欲飲水嘔/者五苓加茵蔯蒿湯)¶
少隂渴而下利屬少隂其病但兼欲寐小便白者四逆¶
湯兼咳嘔不得眠小便不白者猪苓湯兼自利純青色¶
水者大承氣湯有熱者白頭翁湯(方論見/下利)¶
厥隂消渴氣上衝心心疼飢不欲食食則吐蚘若下之¶
則利不止若欲飲水少少與之愈(邪傳厥隂則熱已深/也邪自太陽傳至太)¶
<pb:KR3e0078_WYG_043-10a>¶
(隂則腹滿而咽乾未成渴也邪至少隂者口燥舌乾而/渴未成消也至厥隂而消渴者熱甚能消水故也飲水)¶
(多而小便少者謂之消渴木生于火肝氣通心厥隂客/熱氣上撞心心中疼熱傷寒六七日厥隂受病之時為)¶
(傳經盡則當入府胃虚客熱飢不欲食蚘在胃中無食/則動聞食氣而岀得食蚘出此熱在厥隂經也設使下)¶
(之虛其胃氣厥隂木邪相乘必吐下不止熱按/成氏為表陽邪傳裏者非也消渴心中疼  也)¶
隨病治例渴而頭汗小便不利兼脇滿往來寒熱者柴¶
胡桂枝乾薑湯兼發黄者茵蔯蒿湯(論見/頭汗)¶
表不解心下有水氣乾嘔發熱咳𠻳或渴或利或噎或¶
小便不利少腹滿或喘小青龍湯　又心下有水氣咳¶
<pb:KR3e0078_WYG_043-10b>¶
而微喘發熱不渴服湯已渴者此寒去欲解也小青龍¶
湯(俱宜去半夏/加括蔞根)¶
夏月汗出惡寒身熱足冷而渴者為中暑白虎加人參¶
湯及酒黄連主之(方見中暑惡寒身熱者證/似表也足冷者不可表)¶
發熱惡寒腹滿汗出小便利而渴者為肝乘脾刺期門¶
(論見/腹滿)　表解不惡寒而渴者宜白虎湯¶
渴而脇滿及往來寒熱其證未經汗者小柴胡去半夏¶
加人參瓜蔞湯若汗下後者柴胡桂枝乾薑湯(詳見脇/滿痛并)¶
<pb:KR3e0078_WYG_043-11a>¶
(往來/寒熱)¶
渴而心下鞕痛日晡潮熱不大便者為結胸宜大陷胸¶
湯若但鞭不痛者為痞與瀉心湯不解反渴而小便不¶
利者宜五苓散(詳見結胸/痞氣二門)¶
病在陽明應汗之反以冷水噀之灌之其熱益煩肉上¶
粟起意欲飲水反不渴者服文蛤散若不瘥與猪苓湯¶
(論見/結胸)¶
文蛤散方¶
<pb:KR3e0078_WYG_043-11b>¶
　　文蛤(一兩即海蛤粉也河間/丹溪多用之大能治痰)¶
　右一味為散沸湯調服方寸匕¶
渴欲飲水而不能飲者丹田有熱胸中有寒(論見/濕痺)¶
中風發熱六七日不解而煩有表裏證渴欲飲水水入¶
則吐者名曰水逆五苓散主之¶
渴欲飲水若太陽發汗後大汗出煩燥不得眠者及厥¶
隂病氣起衝心心疼吐蚘者少少與之愈(論見前條/及氣上衝)¶
凡得時氣病至五六日而渴欲飲水不能多不當與之¶
<pb:KR3e0078_WYG_043-12a>¶
何者以腹中熱尚少不能消之更與水作病也至七八¶
日大渴欲飲水者猶當依證與之與之常令不足勿極¶
意也言能飲一斗與五升若飲而腹滿小便不利若喘¶
若噦不可與之忽然大汗出是為自愈也(活人云凡病/非大渴不可)¶
(飲水若小渴咽乾者少少/呷潤之令其胃中和乃佳)¶
凡得病反能飲水此欲愈也但聞病飲水自愈小渴者¶
亦强與之飲因成其禍不可復救(活人云强飲水致飲/停心下滿結喘者當)¶
(以五苓散或/陷胸湯主之)　下利脈弱脈數而渴者自愈(論見/下利)　渴¶
<pb:KR3e0078_WYG_043-12b>¶
而發熱其脈不弦緊而浮弱者汗出愈(論見/譫語)¶
　婁活人云切戒太陽證無汗而渴者不可與白虎湯¶
　陽明證汗多而渴者不可與猪苓湯然太陽渴終不¶
　可與白虎耶太陽證得汗後脈洪大而渴者方可與¶
　之也陽明渴終不可與五苓散耶陽明證小便不利¶
　汗少脈浮而渴者方可與之也¶
　趙活人切戒太陽證無汗而渴者不可與白虎湯陽¶
　明證汗多而渴者不可與五苓散愚詳仲景論治渴¶
<pb:KR3e0078_WYG_043-13a>¶
　藥有不可與之戒有二傷寒脈浮發熱無汗渴欲飲¶
　水無表證者白虎加人參湯表不解不可與活人不¶
　云表不解但云無汗不可與則誤矣經云陽明汗多¶
　而渴不可與猪苓湯活人改作五苓散蓋猪苓專滲¶
　泄五苓兼汗利安得而改之經既云汗多而渴者不¶
　可與猪苓湯而太陽傷寒汗出而渴復用五苓散者¶
　蓋渴雖同汗之多寡則異太陽屬表未至汗多胃躁¶
　故用五苓滲熱和表非若陽明屬裏汗多而胃躁也¶
<pb:KR3e0078_WYG_043-13b>¶
　經又云陽明發熱汗多急下之均是陽明汗多前證¶
　戒利小便此證不戒利大便何也蓋渴者邪氣散漫¶
　在經未收斂入胃作實此證不渴則内已作實外又¶
　發熱恐熱内竭津液故急下之且猪苓五苓又有可¶
　疑者太陽病脈浮小便不利微熱消渴者五苓散陽¶
　明脈浮發熱渴欲飲水小便不利者猪苓湯脈證皆¶
　同何故用藥之不同耶然太陽邪在表發汗不解故¶
　用五苓和表行津液陽明邪已入裏熱客下焦故用¶
<pb:KR3e0078_WYG_043-14a>¶
　猪苓滲瀉其熱噫白虎猪苓五苓等藥若能證察於¶
　機微治明於權變則可與不可與庶得仲景之妙外¶
　有自利而渴條下註云傷寒熱入于藏流于少隂之¶
　經少隂主腎腎惡燥故渴而引飲註用猪苓湯白頭¶
　翁湯又後下利問中重出自利而渴條下却云腎虚¶
　故引水自救通用白通四逆猪苓等湯一問以渴為¶
　熱一問以渴為虚氷炭不侔何憑分别又且分𨽻兩¶
　門設使後人臨病檢閱前後兩不相聞疑誤豈小今¶
<pb:KR3e0078_WYG_043-14b>¶
　詳定少隂病欬而下利嘔渴心煩不得眠及厥隂證¶
　下利欲飲水是皆傳經之邪熱脈必沈細數仲景故¶
　以滑石黄連等清利之其或少隂自利而渴欲吐不¶
　吐心煩但欲寐是直入本經之隂邪也脈必沈微仲¶
　景故以附子乾薑温之本問何不如此明示脈證合¶
　為一門而明辨之庶一見而兩得焉清之温之隨其¶
　攸利又何疑誤之有¶
　吳凡渴當分六經而治太陽經標熱在表則不渴若¶
<pb:KR3e0078_WYG_043-15a>¶
　熱傳入膀胱之本則煩渴脈浮數小便不利也五苓¶
　散切不可與白虎湯凡陽明病脈長標熱無汗而渴¶
　者葛根解肌湯或六神通解散倍葛根以汗解之若¶
　陽明熱傳于胃中本熱惡熱濈濈汗出而渴脈浮洪¶
　數者人參白虎湯五苓不中與也若陽明本熱或蒸¶
　蒸而熱潮熱煩渴舌燥口乾飲水大便實者大柴胡¶
　湯或調胃承氣湯下之若内未實尚未可下宜小柴¶
　胡增損用之少陽脈弦數口苦咽乾發熱而渴者小¶
<pb:KR3e0078_WYG_043-15b>¶
　柴胡去半夏加瓜蔞根餘見本條太隂自利則不渴¶
　惟少隂有口苦飲水小便色白者此下有寒也脈沈¶
　者附子湯若身寒厥逆脈滑而口渴者此裏有熱也¶
　人參白虎湯凡隂證煩躁口渴不能用水脈沈足冷¶
　者宜四逆湯冷飲之凡傷寒時氣等證欲飲水者為¶
　欲愈蓋得水則能和其胃氣汗出而解不與水則乾¶
　燥無由而作汗遂致悶亂而死也凡與水須察病人¶
　勇怯邪熱輕重多少與之寧從不及不可太過恐水¶
<pb:KR3e0078_WYG_043-16a>¶
　多不能滲化停畜為害多矣其水須用新汲井中者¶
　為良凡熱病熱甚大便實者以𤣥明粉一二錢加入¶
　水中飲之最妙凡中暑煩渴者加辰砂天水散調水¶
　中飲之尤良如虚人煩渴不飲水以燈心煎湯浸水¶
　中與之凡口渴細茶湯白梅湯菉豆湯皆可飲香水¶
　梨雪梨嫩藕西瓜皆可食凡用氷須以涼水洗去鹽¶
　味方可¶
　戴凡渴問其所飲欲冷欲熱欲多欲少若飲多而欲¶
<pb:KR3e0078_WYG_043-16b>¶
　冷者陽渴也更須審其有何證在經也其太陽證小¶
　便不利而渴者五苓散其陽明證大便不利而渴者¶
　宜於前本經求之已利猶渴宜白虎湯其少陽證寒¶
　熱往來而渴者小柴胡湯去半夏加括蔞根如其數¶
　隂亦有自利而渴各已見本經但隂有渴古人多用¶
　冷劑以其皆挾陽氣耳經雖隂而病則陽也然亦有¶
　下清穀不係熱利純是隂證而反見渴者此是隂在¶
　下隔陽於上兼因洩瀉津液既去枯燥而渴其人雖¶
<pb:KR3e0078_WYG_043-17a>¶
　引飲所飲自少而常喜温不可投冷劑宜理中湯或¶
　四逆湯加人參一錢渴甚連理湯　有陽證不渴隂¶
　證反渴者陽明不甚渴太隂乃大渴不可不知治渴¶
　一也有堅腎水而渴止者有利小便而渴愈者堅腎¶
　水則用天花粉之屬利小便則用茯苓猪苓之類蓋¶
　太隂以利小便為先陽明以利小便為戒少陽以膽¶
　經半表半裏未可下之其人或大渴不止當以小柴¶
　胡湯加天花粉之屬堅其腎水腎水既堅自還滲入¶
<pb:KR3e0078_WYG_043-17b>¶
　大腸大便微通熱去而渴解若病在太陽太陽在膀¶
　胱腎經非利小便則熱無從去渴何由愈外有非太¶
　陽證煩躁發渴此乃隂盛隔陽不當潤其渴惟當治¶
　其隂¶
　　　附¶
羅傷寒食少而渴者當以和胃之藥止之不可用涼藥¶
止之也恐復損胃氣愈不能食白术茯苓是也¶
海秦二母病太隂病三日不解後嘔逆惡心而脈不浮¶
<pb:KR3e0078_WYG_043-18a>¶
與之半硫丸二三服不止復與黄茋建中湯脈中極緊¶
無表裏病胸中大熱發渴引飲皆曰陽證欲飲之水予¶
反與薑附等藥緊脈反沈細陽猶未生以桂附薑烏之¶
類酒丸與百丸接之二日中十餘服病人身熱煩燥不¶
寧欲作汗也又以前丸接之覆以厚衣陽脈方出而作¶
大汗翌日大小便始通下瘀血一盆如猪肝然用胃風¶
湯加桂附三服血止其寒甚如此亦世所未見也¶
少隂證口燥舌乾而渴尺寸脈俱沈沈遲則四逆湯沈¶
<pb:KR3e0078_WYG_043-18b>¶
疾則大承氣湯　少隂口燥舌乾而渴身表涼脈沈細¶
而虚者瀉心湯主之此有形無形藥也¶
人參湯　治傷寒七八日汗後心煩燥渴¶
　　人參　黄芩　柴胡　葛根(各一/兩)山梔　甘草(炙/)¶
　　(各半兩/)¶
　右為麤末每服五錢薑棗煎温服¶
活陽毒倍常燥盛大渴者黒奴丸主之(方見/陽毒)　風温加¶
渴甚者宜瓜蔞湯(方見/風温)　中暑伏熱累治不瘥其人發¶
<pb:KR3e0078_WYG_043-19a>¶
渴不已酒蒸黄連丸主之(方見/中暑)¶
脈熱病在腎令人渴口乾舌焦黄赤晝夜欲飲水不止¶
腹大而脹尚不厭飲目無精光者死不治¶
　　　嘔(乾嘔欲吐/)¶
成嘔者聲物兼出也俗謂之啘非也夫啘與噦蓋字異¶
而音義俱同吐者但吐出其物而無聲故有乾嘔而無¶
乾吐嘔有責為熱者責為寒者至於吐家則悉言虚冷¶
也嘔又有停飲者有胃腕有膿者皆當明辨之嘔而發熱¶
<pb:KR3e0078_WYG_043-19b>¶
者柴胡湯證具與其嘔不止心下急鬱鬱微煩大柴胡¶
湯主之者是邪熱為嘔也膈上有寒飲乾嘔者不可吐¶
也當温之與其乾嘔吐涎沫頭痛者吳茱茰湯主之是¶
寒邪為嘔也先嘔後渴者此為欲解先渴後嘔者為水¶
停心下此屬飲家是停飲嘔者嘔家有癰膿不須治膿¶
盡自愈是胃腕有膿而嘔也諸如此者雖有殊别大抵¶
傷寒表邪欲傳裏裏氣上逆則為嘔也是以半表半裏¶
證多云嘔也傷寒三日三陽為盡三隂當受邪其人反¶
<pb:KR3e0078_WYG_043-20a>¶
能食而不嘔此為三隂不受邪是知邪氣傳裏者必致¶
嘔也至於乾薑附子湯證云不嘔不渴為裏無熱十棗¶
湯證云乾嘔短氣汗出不惡寒者此表解裏未和也即¶
此視之其嘔為裏熱故矣嘔家之為病氣逆者必散之¶
痰飲者必下之千金曰嘔家多服生薑此是嘔家聖藥¶
是要散其逆氣也金匱要略曰嘔家用半夏以去其水¶
水去嘔則止是要下其痰飲也嘔多雖有陽明證不可¶
攻也謂其逆氣而未收斂為實也其嘔而脈弱小便復¶
<pb:KR3e0078_WYG_043-20b>¶
利身有微熱見厥者已為難治蓋謂其虛寒之甚也醫¶
者必審其邪氣之虛實疾證之逆順為施藥劑治則當¶
矣¶
太陽病或已發熱未發熱必惡寒體痛嘔逆脈隂陽俱¶
緊者名曰傷寒麻黄湯　太陽病過經十餘日反二三¶
下之後四五日柴胡證仍在者先與小柴胡湯嘔不止¶
心下急鬱鬱微煩者為未解也與大柴胡湯下之則愈¶
(按仲景雖曰嘔家雖有陽明證不可攻攻之為逆然陽/明伏熱熏蒸清道而嘔且煩者非以苦寒直折之不可)¶
<pb:KR3e0078_WYG_043-21a>¶
(故用大柴/胡下之)　傷寒發熱汗出不解心下痞鞕嘔吐而下¶
利者大柴胡　太陽病過經十餘日心下温温欲吐而¶
胸中痛大便反溏腹微滿鬱鬱微煩先此時自極吐下¶
者與調胃承氣湯若不爾者不可與但欲嘔胸中痛微¶
溏者此非柴胡證以嘔故知極吐下也(成心下温温欲/吐鬱鬱微煩胸)¶
(中痛當責邪熱客于胸中大便反溏腹微滿則邪熱已/下于胃也日數雖多若不經吐下止是傳邪亦未可下)¶
(當與柴胡湯以除上中二焦之邪若曽吐下傷損胃氣/胃虛則邪乘虛入胃為實非柴胡湯所能去調胃承氣)¶
(湯下胃熱以嘔知胃氣先曽傷動也正按經文温温當/作嗢嗢又以嘔下當有闕文蓋嘔家  為柴胡證也豈)¶
<pb:KR3e0078_WYG_043-21b>¶
(逸微溏/字耶)　嘔而發熱者小柴胡湯主之　傷寒六七日¶
發熱微惡寒支節煩疼微嘔心下支結外證未去者柴¶
胡加桂枝湯主之　太陽與陽明合病不下利但嘔者¶
葛根加半夏湯主之(活人云頭疼身熱痛肌熱/目疼鼻乾脈浮而長是也)¶
葛根半夏湯方¶
　　葛根　半夏(各二/錢)麻黄　生薑(各一/錢半)甘草　&KR0410;藥¶
　　桂枝(各一/錢)大棗(二枚/擘)¶
　右㕮咀以水一斗先煎麻黄葛根減二升去白沬納¶
<pb:KR3e0078_WYG_043-22a>¶
　諸藥煎取三升温服一升覆取微汗¶
陽明傷寒發熱無汗嘔不能食而反汗出濈濈然者是¶
轉屬陽明也(大柴/胡湯)　食穀欲嘔者屬陽明也吳茱茰湯¶
主之得湯反劇者屬上焦也(葛根半/夏湯)　傷寒嘔多雖有陽¶
明證不可攻之黄芩生薑半夏湯小柴胡湯(活人用/桔梗湯)¶
陽明病脇下鞕滿不大便而嘔舌上白胎者可與小柴¶
胡湯　陽明病反無汗而小便利二三日嘔而欬手足¶
厥者必苦頭痛(或用眞武/湯去茯苓)¶
<pb:KR3e0078_WYG_043-22b>¶
少陽嘔而往來寒熱胸脇苦滿者宜小柴胡湯若兼下¶
利者乃太陽少陽合病宜黄芩加半夏生薑湯(論見往/來寒熱)¶
(及下利明太陽陽明合病自下利為在表當與葛根湯/發汗陽  少陽合病自下利者為在裏可與承氣湯下)¶
(之此太陽少陽合病自下利為在半表半裏非汗下所/宜故與黄芩湯以和解之嘔者胃氣逆也故加半夏生)¶
(薑以散/逆氣)　傷寒五六日嘔而發熱者柴胡湯證具而以¶
他藥下之柴胡證仍在者復與柴胡湯　血弱氣盡腠¶
理開邪氣因入與正氣相搏結於脇下正邪分爭往來¶
寒熱休作有時黙黙不欲飲食藏府相連其痛必下邪¶
<pb:KR3e0078_WYG_043-23a>¶
髙痛下故使嘔也小柴胡湯主之(邪氣外甚湯不主裏/裏氣不和氣下而不)¶
(上者但下利而不嘔裏氣上逆而不下者但嘔/而不下利也與小柴胡湯以解半表半裏之邪)　渴而¶
飲水嘔者柴胡不中與也(活人云宜治膈間水赤/茯苓湯主之方見後)¶
太隂太隂之為病腹滿而吐食不下自利益甚時腹自¶
痛若下之必胸下結鞕¶
少隂病下利六七日欬而嘔渴心煩不得眠者猪苓湯¶
主之　少隂病下利脈微澀嘔而汗出必數更衣反少¶
者當温其上炙之　少隂病二三日不已至四五日腹¶
<pb:KR3e0078_WYG_043-23b>¶
痛小便不利四肢沈重疼痛自下利者此為有水氣其¶
人或欬或小便利或下利或嘔者眞武湯去附子加生¶
薑¶
厥隂傷寒熱少厥微指頭寒黙黙不欲食煩燥數日小¶
便利色白者此熱除也欲得食其病為愈若厥而嘔胸¶
脇煩滿者其後必便血黄芩芍藥湯抵當湯　嘔而脈¶
弱小便復利身有微熱見厥者難治四逆湯　傷寒本¶
自寒下醫復吐下之寒格更逆吐下若食入口即吐乾¶
<pb:KR3e0078_WYG_043-24a>¶
薑黄連黄芩人參湯(傷寒邪自弦表為本自寒下醫反/吐下損傷正氣寒氣内為格拒經)¶
(曰格則吐逆食入口即吐謂之寒格更復吐下則重虛/而死是更逆吐下與乾薑黄芩人參湯以通寒格  趙)¶
(仲景之意以本因寒下醫復吐下因成寒格吐證經云/格則吐逆若更復吐下治之為逆故用乾薑以温裏黄)¶
(連黄芩反佐以取之人參補正氣也今活人却言關脈/遲故用此藥何耶雖然脈遲為胃中虛冷而吐者固也)¶
(又有脈數為胃中虛冷而吐者仲景嘗言之矣病人脈/數數為客熱當消穀引食而反吐者此以發汗令陽氣)¶
(微鬲氣虛脈乃數也數為客熱不能消穀以胃中虚/冷故吐也今以其脈異證同故引此以為診視之别)¶
蚘厥者其人當吐蚘今病者靜而復時煩此為藏寒蚘¶
上入膈故煩須臾復上得食而嘔又煩者蚘聞食臭出¶
<pb:KR3e0078_WYG_043-24b>¶
其人當自吐蚘烏梅丸(詳吐/蚘)¶
渴先渴却嘔者為水停心下此屬飲家(活人云赤茯/苓湯主之)¶
先嘔却渴者此為欲解候也(金匱云嘔思/水者急與之)¶
下利嘔而下利有寒熱者為陽宜黄芩湯大柴胡湯無¶
熱者為隂宜猪苓湯眞武湯(並見吐/利門)¶
煩嘔而心煩若汗吐下後者梔子生薑豉湯若未曽吐¶
汗下後兼欬而渴者宜猪苓湯(詳見不/得眠)¶
嘔家有癰膿者不必治膿盡自愈　服桂枝嘔者酒客¶
<pb:KR3e0078_WYG_043-25a>¶
病¶
　戴陽明證具雖顯然有可下證者兼之嘔多猶屬上¶
　焦未可遽下宜小柴胡湯若太陽不與少陽陽明合¶
　病而獨見太陽證或吐瀉者恐病人鬲間素有痰飲¶
　停飲傷滯且以二陳湯定之候嘔吐定徐進解太陽¶
　經藥若先嘔却渴者宜猪苓湯先渴却嘔者宜治鬲¶
　間之水小半夏茯苓湯渴欲飲水水入即吐吐已復¶
　渴名曰水逆由心經受熱而小腸不利也宜五苓散¶
<pb:KR3e0078_WYG_043-25b>¶
　若少隂不渴而吐或乾嘔者理中湯去白术加生薑¶
　嘔而吐涎沫者吳茱萸湯　太隂厥隂間有嘔吐太¶
　隂宜理中湯厥隂宜四逆湯並加生薑煎已上隂證¶
　乃隂中之隂宜用熱劑陽入隂者能為利而不為嘔¶
　嘔屬上而近於外也陽之所入者深故利也　又有¶
　陽證病新瘥後見嘔别無所因此餘熱在胃脘也宜¶
　竹葉石膏湯或橘皮竹茹湯　大凡得之太陽而嘔¶
　者必是合病嘔乃病漸入内非正太陽也曽記有人¶
<pb:KR3e0078_WYG_043-26a>¶
　初得病太陽證有嘔吐不住藥投暖劑莫能治之知¶
　太陽已汗解固當用冷劑是太陽見嘔非合陽明則¶
　合少陽其嘔為熱用暖劑非矣　又記有人初病具¶
　太陽證而嘔一家少長患狀悉類與養胃湯入服無¶
　不立效此時行之氣適然如此是為傷寒雜病又非¶
　可以正經傷寒律之也¶
　吳初得之嘔逆嘔噦清水嘔吐飲食者皆著寒傷胃¶
　也如惡寒拘急未發熱而嘔逆或吐食者宜加減藿¶
<pb:KR3e0078_WYG_043-26b>¶
　香正氣散或人參養胃湯若已發熱者十味芎蘇散¶
　發散或葛根湯加生薑半夏若自汗者不可發汗宜¶
　正氣散去紫蘇以和之況發熱口苦脈弦數而嘔心¶
　煩而嘔脇脇滿而嘔往來寒熱而嘔日晡發熱而嘔¶
　皆屬少陽並小柴胡倍加半夏生薑主之熱少減黄¶
　芩口乾加葛根括蔞根心煩加薑汁炒黄連心下痞¶
　滿加枳實若潮熱内實不大便嘔不止心下鬱鬱微¶
　煩者大柴胡下凡嘔吐胃家有熱脈弦數口苦煩渴¶
<pb:KR3e0078_WYG_043-27a>¶
　胃有寒脈弦遲逆冷不食有水氣先渴後嘔腹滿怔¶
　&KR0008;有膿血喉中腥氣奔逆上衝不煩治之嘔膿盡自¶
　愈此四者不可不辨凡太隂腹滿吐食不下或腹痛¶
　嘔吐脈沈者理中湯加半夏陳皮藿香厚朴生薑之¶
　類寒甚加附子丸少隂飲食入口即吐心下温温欲¶
　吐復不能吐手足寒脈沈細者四逆湯加半夏生薑¶
　橘皮之類凡厥隂嘔吐涎沫逆冷脈沈微者吳茱萸¶
　四逆湯加半夏生薑陳皮之類¶
<pb:KR3e0078_WYG_043-27b>¶
乾嘔欲吐太陽中風陽浮而隂弱陽浮者熱自發隂弱¶
者汗自出嗇嗇惡寒淅淅惡風翕翕發熱鼻鳴乾嘔者¶
桂枝湯　傷寒表不解心下有水氣乾嘔發熱而欬或¶
渴或利或噎或小便不利少腹滿或喘者小青龍湯¶
　張或問小青龍與小柴胡證皆嘔而發汗表裏之證¶
　大㮣彷彿何故二方用藥之不同曰夫傷寒表不解¶
　裏熱未甚而渴欲飲水不能多不當與之以腹中熱¶
　尚少而不能消水飲停蓄故作諸證然水寒作病非¶
<pb:KR3e0078_WYG_043-28a>¶
　温熱之劑不能解故用小青龍湯發汗散水原其理¶
　初無裏證因水寒以致然也夫小柴胡證係傷寒發¶
　熱熱邪傳裏在于半表半裏之間熱氣内攻故生諸¶
　證縁二證雖曰表裏俱病其中寒熱不同故用藥有¶
　薑桂柴苓之異也¶
傷寒中風醫反下之其人下利日十數行穀不化腹中¶
雷鳴心下痞鞕而滿乾嘔心煩不得安醫見心下痞謂¶
病不盡復下之其痞益甚此非熱結但以胃中虛客氣¶
<pb:KR3e0078_WYG_043-28b>¶
上逆故便鞕也甘草瀉心湯　傷寒一日太陽受之脈¶
若靜者為不傳頗欲吐若燥煩脈數急者為傳也宜與¶
麻黄湯表罷小柴胡白虎湯　傷寒胸中有熱胃中有¶
邪氣腹中痛欲嘔吐者黄連湯　太陽中風下利嘔逆¶
表解者可攻之其人漐漐汗出發作有時頭痛心下痞¶
鞕滿引脇下痛乾嘔短氣汗出不惡寒者此表解裏未¶
和也十棗湯　太陽病不解轉入少陽者脇下鞕滿乾¶
嘔不能食往來寒熱尚未吐下脈沈緊者與小柴胡湯¶
<pb:KR3e0078_WYG_043-29a>¶
(張或云乾嘔脇痛小柴胡十棗湯皆有之一和解一攻/伐何也蓋小柴胡病在半表半裏間外有寒熱往來内)¶
(有乾嘔諸病所以不可攻下宜和解以散表裏之邪夫/十棗湯證外無寒熱其人漐漐汗出此表已解也但頭)¶
(痛心下痞鞕滿引脇下痛乾嘔短氣者邪熱内蓄但冇/伏飲是裏未和也與十棗湯以下熱逐飲已上二證宜)¶
(從表證以決有表證而乾嘔脇痛者乃柴胡湯證也無/表證而乾嘔脇痛即十棗湯證也上文所言頭痛者而)¶
(飲家有此證不可以常法拘仲景所以述此者/恐後學見其頭痛以為表不解而不敢用也)食穀欲¶
吐者屬陽明也吳茱萸湯得湯反劇者屬上焦也小柴¶
胡湯梔子豉湯黄芩湯(食穀欲吐者胃不受也與吳茱/萸湯以温胃得湯反劇者上焦)¶
(不納/也)　少隂病飲食入口即吐心中嗢嗢欲吐不能吐¶
<pb:KR3e0078_WYG_043-29b>¶
始得之手足寒脈弦遲者此胸中實不可下當吐之若¶
膈上有寒飲乾嘔者不可吐也急温之宜四逆湯少陽¶
病下利不止厥逆無脈乾嘔煩者白通加猪膽汁湯¶
少隂病下利清穀裏寒外熱手足厥冷脈微欲絶身反¶
不惡寒其人面赤色或腹痛或乾嘔或咽痛或利正脈¶
不出者通脈四逆湯　少隂病欲吐不吐心煩但欲寐¶
五六日自利而渴者屬少隂也　太隂病脈微細沈但¶
欲卧汗出不煩自欲吐至五六日自利復煩躁不得卧¶
<pb:KR3e0078_WYG_043-30a>¶
者死　病解後虚羸少氣欲吐者竹葉石膏湯¶
　　　附¶
赤茯苓湯　治傷寒嘔噦心下滿胸膈有停水頭眩心¶
悸¶
　　赤茯苓　人參(各一/兩)　半夏(薑/製)　橘紅　芎藭¶
　　白术(各半/兩)¶
　右㕮咀每服四錢薑五片水煎服¶
葛根湯　治傷寒乾嘔不止　葛根　人參　麥門冬(去/心)¶
<pb:KR3e0078_WYG_043-30b>¶
　　甘草(炙各/一兩)半夏(薑/製)黄茋(各七/錢半)白茯苓　白术(各半/兩)¶
　右㕮咀每服三錢生薑三片棗二枚同煎服¶
　　少陽病　口苦咽乾　眩　往來寒熱　胸脇痛¶
　　　胸滿　胸痛　耳襲¶
少陽經治法雖悉屬和解然有誤汗讝語屬胃一證宜¶
調胃下之少陽雖無汗解之法然有小柴胡加薑桂者¶
亦温解微汗之意又此經本證胸脇痛耳聾寒熱往來¶
乾嘔或嘔苦水宜小柴胡湯和解之倘不解者却宜大¶
<pb:KR3e0078_WYG_043-31a>¶
柴胡湯下之若胸脇多痰𤓰蒂散吐之斯仲景之微㫖¶
也¶
　和解　　小柴胡湯　　小柴胡加桂湯¶
　吐　　　瓜蒂散¶
　下　　　調胃承氣湯　大柴胡湯¶
少陽之病口苦咽乾目眩也(足少陽者膽經也内經曰/有病口苦者名曰膽癉甲)¶
(乙經曰膽者中精之府五藏取決於膽咽為之使少陽/之脈起於目銳眥少陽受邪故口苦咽乾目眩  活人)¶
(云宜小/柴胡湯)　尺寸俱弦者少陽受病也以其脈循脇絡於¶
<pb:KR3e0078_WYG_043-31b>¶
耳故胸脇痛而耳聾(查少陽篇有胸脇滿而無痛證煩/或云少陽病耳聾目赤胸滿而)¶
(為中風口苦咽/乾目眩為傷寒)　少陽中風兩耳無所聞目赤胸中滿¶
而煩者不可吐下吐下則悸而驚(誤吐氣虚者悸/誤下血虚者驚)傷寒¶
脈弦細頭痛發熱者屬少陽少陽不可發汗發汗則譫¶
語此屬胃胃和則愈胃不和則煩而悸(成經曰三部俱/弦者少陽受病)¶
(脈細者邪漸傳裏雖頭痛發熱為表未解以脈弦細知/邪客少陽為半在表半在裏則不可發汗發汗亡津液)¶
(胃中乾燥少陽之邪因傳入胃必發譫語當與調胃承/氣湯下之胃和則愈不下則胃為少陽本邪干之故煩)¶
(而悸也凡頭痛俱為在表惟此頭痛為少陽者何以脈/弦細  可汗不可汗當以此為法  此少陽陽明宜重)¶
<pb:KR3e0078_WYG_043-32a>¶
(則小承氣輕則大柴胡蓋少陽不可下陽明不可不下/故以小承氣湯少少與之取微利也成氏以調胃承氣)¶
(主之誤矣調胃承氣太/陽陽明藥也不可不審)　傷寒三日少陽脈小者欲已¶
也(成内經曰大則邪至小則平傷寒三日邪傳/少陽脈當弦緊以脈小者邪氣微而欲已也)少陽病¶
欲解時從寅至辰上(内經曰陽中之少陽通於春/氣寅卯辰少陽木旺之時)¶
　海辨表裏中三說假令少陽證頭痛往來寒熱脈浮¶
　此三證但有其一即為表也口失滋味腹中不和大¶
　小便或閉而不通或泄而不調但有其一即為裏也¶
　如無上下表裏證餘皆虛熱也是病在其中矣¶
<pb:KR3e0078_WYG_043-32b>¶
　張或謂少陽膽經縈紆盤屈皆多于各經及觀少陽¶
　篇中治證至簡又不聞何藥為本經之正法何也夫¶
　經絡所據太陽在後以為表陽明在前以為裏少陽¶
　在側夾于表裏之間故曰半表半裏治法在表者宜¶
　汗在裏者宜下既居兩間非汗下所宜故治療無正¶
　法也經曰少陽中風兩耳無聞目赤胸中滿而煩者¶
　不可吐下吐下則悸而驚上條又云不可發汗似此¶
　其汗下吐三法皆少陽所忌其劑不過和解而已所¶
<pb:KR3e0078_WYG_043-33a>¶
　以仲景止以小柴胡湯而為用至當也然而經絡支¶
　别雖多所行非由正道故為病亦不能多矣¶
　　　口苦咽乾(口乾/)　(舌乾/)　(咽不利/)　(口爛/)¶
成咽乾口燥舌澀俱為熱證但有微甚耳惟太陽中寒¶
桂枝附子湯證由誤汗咽乾作甘草乾薑湯以復其陽¶
者隨其逆治壊病者也非治其本寒也然咽乾之由有¶
由汗下後而得者有不因汗下而得者其間治法或和¶
解或微汗或急下或微下當考兼有之證而施輕重之¶
<pb:KR3e0078_WYG_043-33b>¶
治然其為熱則一也蓋經謂咽喉乾燥亦不可汗以其¶
多有裏證故也實無寒病善治者尤宜互考渴條乃獲¶
全功¶
太陽咽喉乾燥者不可發汗(津液不/足也)　傷寒脈浮自汗¶
小便數心煩微惡寒脚攣急本桂枝附子湯證反與桂¶
枝湯攻表得之便厥咽乾煩躁吐逆者甘草乾薑湯¶
傷寒吐下後七八日不解表裏俱熱時時惡風大渴舌¶
上乾燥而煩者白虎加人參湯　本下之心下痞與瀉¶
<pb:KR3e0078_WYG_043-34a>¶
心湯痞不解其人渴而口燥煩小便不利者五苓散¶
太陽病重發汗復下之不大便五六日舌上燥渴日晡¶
小有潮熱從心下至小腹硬滿而痛者大陷胸湯¶
陽明病腹滿脈浮緊口苦咽乾而喘若其人發熱惡寒¶
誤下之則腹滿小便難若其人發熱不惡寒反惡熱誤¶
下之則胃空虛為懊憹誤下之則譫語誤加燒針則不¶
得眠(許學士云宜/小柴胡湯)　陽明病口燥漱水不欲嚥者必衂¶
或用黄芩&KR0410;藥湯犀角地黄湯　陽明病汗若下後渴¶
<pb:KR3e0078_WYG_043-34b>¶
欲飲水口乾舌燥者白虎加人參湯　脈浮發熱口乾¶
鼻燥能食者必衂或用黄芩湯　陽明中風口苦咽乾¶
腹滿微喘發熱惡寒脈浮而緊或用麻黄小柴胡湯¶
少陽口苦咽乾目眩宜小柴胡湯¶
少隂病自利清水色純青心下痛口乾燥者急下之宜¶
大承氣湯　少隂病得之二三日口燥咽乾者急下之¶
大承氣湯(成傷寒傳經五六日邪傳少隂則口燥舌乾/而渴為邪漸深也今少隂病得之二三日邪)¶
(氣未深入之時便作口燥咽乾者是邪熱已甚腎水乾/也急與大承湯下之以全腎也正輕自病其深入宜急)¶
<pb:KR3e0078_WYG_043-35a>¶
(下之若燥則死腎水乾燥故也何張或云承氣湯陽明/當下之證宜用今少隂病亦用  也蓋胃為水穀之海)¶
(主養四旁四二有病皆能傳之入胃其胃土燥則腎水/乾以二三日則口燥咽乾是熱之深傳之速也故曰急)¶
(下之以全腎水夫土實則水清謂水穀不相混故自利/清水而口乾燥此胃土實熱而致然也下利色青青肝)¶
(也乃肝邪傳腎縁腎之經脈從肺出絡心注胸中由是/而心下痛故急下以去實熱逐腎邪其六七日腹脹不)¶
(大便以入府之邪壅甚胃土勝則腎涸故急下以逐胃/熱滋腎水蓋陽明與少隂皆有急下之條然而證雖不)¶
(同其入府之理則一是以皆用大承氣也舌按舌乾輕/咽乾重者蓋咽乾雖皆通于少隂之絡而  又為心之)¶
(苗也傷寒喜陽而惡/隂故舌輕為輕也)¶
厥隂傷寒六七日大下後寸脈沈而遲手足厥冷下部¶
<pb:KR3e0078_WYG_043-35b>¶
脈不至咽喉不利唾膿血泄利不止者難治麻黄升麻¶
湯　傷寒一二日至四五日而厥者必發熱應下之反¶
發其汗必口傷爛赤¶
　吳少隂脈疾可下脈沈附子湯加知母黄檗麥門冬¶
　五味子天花粉若虛熱病後煩熱不解者以竹葉石¶
　膏湯須去半夏加天花粉潤之凡發汗吐下後口燥¶
　咽乾此津液衰少腎水不升虛火上炎也宜生津益¶
　氣湯或竹葉石膏湯若脈沈微足冷舌燥者多難治¶
<pb:KR3e0078_WYG_043-36a>¶
　其少隂有急下以救腎水之例若虛人水竭火燥不¶
　可下者以補中益氣湯倍加人參五味麥門冬天花¶
　粉黄檗知母以滋水也¶
狐惑病亦咽乾黙黙不欲眠目不能閉聲嗄咽乾為狐¶
惑但蟲蝕下部者為狐其咽乾下唇有瘡黄連犀角湯¶
　趙活人謂脾藏有熱則津液枯少故令口燥而咽乾¶
　津液枯少固也然非獨脾藏有熱脾主太隂太隂腹¶
　滿而咽乾此可言脾熱特一證耳餘皆非也如白虎¶
<pb:KR3e0078_WYG_043-36b>¶
　加人參湯證口舌乾燥者表裏俱熱也口苦咽乾者¶
　少陽經熱或陽明中風也口燥咽乾急下之自利清¶
　水色純青心下痛口乾燥者少隂經熱也咽乾煩燥¶
　吐逆者誤汗津液少而欲作陽明内熱者也如上數¶
　證豈亦脾藏有熱哉¶
　　　眩¶
凡傷寒頭眩者莫不因汗吐下虚其上焦元氣之所致¶
也眩者目無常主頭眩者俗謂頭旋眼花是也眩冒者¶
<pb:KR3e0078_WYG_043-37a>¶
昏冒是也少陽口苦咽乾目眩者少陽居表裏之間以¶
表邪漸入於裏表中陽虚故目眩也太陽少陽併病或¶
眩者責其虚也傷寒有起則頭眩與眩冒者皆汗吐下¶
後所致是知其陽虚也故針經曰上虛則眩下虛則厥¶
眩雖為虛又陽明中風但頭眩不惡寒者此又風主眩¶
也凡此皆非逆候及其諸逆發汗劇者言亂目眩者死¶
噫病勢已成可得半愈及病已劇神醫莫為也¶
太陽傷寒若吐若下後心下逆滿氣上衝胸起則頭眩¶
<pb:KR3e0078_WYG_043-37b>¶
脈沈緊發汗則動經身為振振揺者茯苓桂枝白术甘草¶
湯主之(吐下後裏虚氣上逆心下逆滿氣上衝胸表虛/陽不足起則頭眩脈浮緊邪在表當發汗脈沈)¶
(緊邪在裏不可汗汗則外動經絡損傷陽氣則不能主/持諸脈身為振振搖也與此湯以和經益陽  眞武湯)¶
(主之汗後補不止用/以宻腠理未能止汗)　傷寒吐下後發汗虚煩脈甚微¶
八九日心下痞鞕脇下痛氣上衝咽喉眩冒經脈動惕¶
者久而成痿(傷寒吐下後發汗則表裏之氣俱虚虚煩/脈甚微為正氣内虛邪氣獨在至七八日)¶
(正氣當復邪氣當罷尚心下痞脇下滿氣上衝咽喉眩/冒者是正氣未復而邪留也經脈動惕者經絡之氣虛)¶
(極久則熱氣還經必成痿弱草或/用眞武湯桂枝茯苓白术甘  湯)¶
<pb:KR3e0078_WYG_043-38a>¶
少陽少陽併病心下鞕頸項强而眩者當刺大椎肺俞¶
禁下　太陽太陽併病頭項强痛眩冒時如結胸心下¶
痞鞕刺大椎第一間肺俞肝俞禁發汗汗則譫語脈弦¶
五六日譫語不止刺期門¶
陽明病脈遲食難用飽飽則微煩頭眩必小便難欲作¶
穀疸須下之腹滿如故所以然者脈遲故也(見前陽/明病)¶
陽明病但頭眩不惡寒故能食而欬其人必咽痛若不¶
欬者咽不痛(陽明病身不重但頭眩而不惡寒者陽明/中風而風内攻也經曰陽明病若能食名)¶
<pb:KR3e0078_WYG_043-38b>¶
(中風風邪攻胃胃氣上逆則欬咽門者胃之系欬甚則/咽傷故咽痛若胃氣不逆則不欬其咽亦不痛也  四)¶
(逆散加桔梗小柴胡乃本/經中風非傷寒小承氣湯)¶
少陽少陽之病口苦咽乾目眩也(小柴胡湯加/天麻川芎)¶
少隂下利止而頭眩時時自冒者死(下利則水穀竭眩/冒則陽氣脫故死)¶
動氣在左誤汗則頭眩汗不止筋惕肉瞤(方論見動氣/活人云宜小)¶
(建中/湯)諸逆誤汗而言亂目眩者死(論見/譫語)¶
　吳太陽中風頭眩頭搖者脈浮弦而急也羌活神术¶
　湯加防風天麻之類若血虚頭眩者以四物湯加人¶
<pb:KR3e0078_WYG_043-39a>¶
　參天麻之類若痰火上攻者加酒芩竹瀝之類若内¶
　傷勞役隂虛頭眩者宜補中益氣湯加川芎天麻防¶
　風蔓荆子之類若下焦元氣虛脫者宜人參養榮湯¶
　或大建中湯加天麻曽治一婦人服藿香正氣三劑¶
　汗出過多頭眩身搖發熱脈虚數遂用人參養榮湯¶
　倍加人參為主加天麻少佐酒炒黄蘖二服而愈易¶
　老曰頭旋目黒非天麻不能除故加之少加黄蘗以¶
　救腎水也¶
<pb:KR3e0078_WYG_043-39b>¶
　　　往來寒熱¶
成往來寒熱者寒已而熱作熱已而寒起蓋寒為隂熱¶
為陽裏為隂表為陽邪客于表與陽爭則發寒矣邪入¶
于裏與隂爭則發熱矣表邪多則寒多而熱少裏邪多¶
則熱多而寒少邪在半表半裏之間外與陽爭而為寒¶
内與隂爭而為熱表裏之不拘内外之無定由是寒熱¶
往來而無常也故以小柴胡立諸加減法以和解之又¶
寒熱如瘧與夫往來寒熱似是而非也如瘧者止作有¶
<pb:KR3e0078_WYG_043-40a>¶
時正氣與邪爭則作分則止矣往來寒熱則止作無時¶
或往或來日有三五發或者十數發此其與瘧異也雖¶
然往來寒熱屬半表半裏當和解之又有病至十餘日¶
熱結在裏復往來寒熱亦宜大柴胡下而愈　趙傷寒¶
百問歌第五十九問中以隂陽相勝陽不足則先寒後¶
熱隂不足則先熱後寒此特論隂陽雜病二氣自相乘¶
勝然也非可以語傷寒¶
傷寒五六日中風往來寒熱胸脇苦滿黙黙不欲飲食¶
<pb:KR3e0078_WYG_043-40b>¶
心煩喜嘔或胸中煩而不嘔或渴或腹中痛或脇下痞¶
鞕或心下悸小便不利或不渴身有微熱或欬者與小¶
柴胡湯主之(成病有在表者有在裏者有在表裏之間/者此邪氣在表裏之間謂之半表半裏證)¶
(五六日邪氣自表傳裏之時中風者或傷寒至五六日/也王函曰中風五六日傷寒往來寒熱即是或中風或)¶
(傷寒非是傷寒再中風中風復傷寒也經曰傷寒中風/有柴胡證但見一證便是不必悉具者正是謂或中風)¶
(或傷寒也邪在表則寒邪在裏則熱今邪在半表半裏/之間未有定處是以寒熱往來也邪在表則心腹不滿)¶
(邪在裏則心腹脹滿今止言胸膈苦滿知邪氣在表裏/之間少陽行身之側胸脇為少陽之部故經曰其脈循)¶
(脇絡於耳故胸脇痛而耳聾黙黙靜也邪在表則呻吟/不安邪在裏則心煩悶亂内經曰陽人之隂則靜黙黙)¶
<pb:KR3e0078_WYG_043-41a>¶
(者邪方自表之裏在表裏之間也邪在表則能食邪在/裏則不能食不欲飲食者邪在表裏之間未至於心下)¶
(不能飲食也邪在表則不煩不嘔邪在裏則煩滿而嘔/心煩喜嘔者邪在表方傳裏也邪初入裏未有定處則)¶
(所傳不一故有或為之證有柴胡證/但見一證便是即是此或為之證)　本太陽病不解¶
轉入少陽者脇下鞕滿乾嘔不能食往來寒熱尚未吐¶
下脈沈緊者與小柴胡湯(成太陽轉入少陽是表邪入/于裏脇下鞕滿不能食往來)¶
(寒熱邪在半表半裏之間若已經吐下脈沈緊者邪氣/入府為裏實尚未可吐下脈沈緊為傳裏雖深未至入)¶
(府外猶未解與小/柴胡湯以和解之)若已吐下發汗温針譫語柴胡湯證¶
罷此為壊病知犯何逆以法治之(成少陽之邪在表裏/之間若妄吐下發汗)¶
<pb:KR3e0078_WYG_043-41b>¶
(温鍼損耗津液胃中乾燥木邪于胃必發譫語若柴胡/證不罷者則不為逆柴胡證罷者壊病也詳其因何治)¶
(之逆以法治之枝救壊病助/榮衞生津液桂  湯求之)¶
傷寒五六日已發汗而復下之胸脇滿微結小便不利¶
渴而不嘔但頭汗出往來寒熱心煩者此為未解也柴¶
胡桂枝乾薑湯主之(難知曰若用柴胡而移時于早晚/氣移于血血移于氣是邪無所容)¶
(之地故知其欲自解也結傷寒五六日已經汗下之後/則邪當解今胸脇滿微  小便不利渴而不嘔但頭汗)¶
(出往來寒熱心煩者則邪氣猶在半表半裏之間為未/解也胸脇滿微結寒熱心煩者邪在半表半裏之間也)¶
(小便不利而渴者汗下後亡津液内燥也若熱消津液/令小便不利而渴者其人必嘔今渴不嘔知非裏熱也)¶
<pb:KR3e0078_WYG_043-42a>¶
(傷寒汗出則和今但頭汗出餘處無汗者津液不足而/陽虚于上也與柴胡桂枝乾薑湯以解表裏之邪復津)¶
(液以助/陽也)　血弱氣虚腠理開邪氣因入與正氣相搏結¶
於脇下正邪分爭往來寒熱休作有時黙黙不欲飲食¶
藏府相連其痛必下邪髙痛下故使嘔也小柴胡湯主¶
之(按血弱氣盡至結于脇下是釋胸脇苦滿句正邪分/爭三句是釋往來寒熱句倒裝法也黙黙不欲飲食)¶
(兼上文滿痛而言藏府相/連四句釋心煩喜嘔也)¶
小柴胡湯方¶
　　柴胡(半/斤)半夏(湯洗/半升)人參　甘草　黄芩　生薑(各/三)¶
<pb:KR3e0078_WYG_043-42b>¶
　　(兩/)大棗(十二/枚擘)¶
　右七味以水一斗二升煮取六升去滓再煎取三升¶
　温服一升日三服¶
　(成内經曰熱淫于内以苦發之柴胡黄芩之苦以發/傳邪之熱裏不足者以甘緩之人參甘草之甘以緩)¶
　(中和之氣邪半入裏則裏氣逆辛以散之半夏以除/嘔邪在半表則榮衞爭之辛甘解之薑棗以和榮衞)¶
　加減法(少陽邪在胸中/用此加減法)¶
　若胸中煩而不嘔去半夏人參加括蔞實一枚(胸中/煩而)¶
　(不嘔熱聚而氣不逆也甘者令人中滿方熱聚無用/人參之補辛散逆氣既不嘔無用半夏之辛温熱宜)¶
<pb:KR3e0078_WYG_043-43a>¶
　(寒療聚宜苦括蔞/苦寒泄胸中藴熱)若渴者去半夏加人參合前成四¶
　兩半括蔞根四兩(半夏燥津液非渴者所宜人參甘/而潤括蔞根苦而涼徹熱生津二)¶
　(物為/當)若腹中痛者去黄芩加芍藥三兩(去黄芩惡寒/中加芍藥以)¶
　(通壅痛通壅功/少止  功大)若脇下痞鞕去大棗加牡蠣四兩(甘/令)¶
　(人中滿痞者去大棗之甘鹹/以耎之痞鞕者加牡蠣之鹹)若心下悸小便不利者¶
　去黄芩加茯苓四兩(飲而水蓄不行為悸小便不利/内經曰腎欲堅急食苦以堅腎)¶
　(得苦則水益堅故去黄芩淡味/滲泄為陽茯苓甘淡以泄伏水)若不渴外有微熱者¶
　去人參加桂三兩温覆取微汗愈(不渴者裏和也故/去人參外有微熱)¶
<pb:KR3e0078_WYG_043-43b>¶
　(表未解也加/桂以發汗)若欬者去人參大棗生薑加五味子半¶
　升乾薑二兩(欬者氣逆也甘則壅氣故去人參大棗/内經曰肺欲收急食酸以收之五味子)¶
　(之酸以收逆氣肺寒則欬散以/辛熱故易生薑以乾薑之熱也)¶
　傷寒邪氣在表者必漬形以為汗邪氣在裏者必蕩¶
　滌以取利其於不外不内半表半裏是當和解則可¶
　也小柴胡和解表裏之劑内經曰熱淫于内以苦發¶
　之邪在半表半裏則半成熱矣熱氣内傳變不可測¶
　須迎而奪之必先散熱是以苦寒為主故以柴胡為¶
<pb:KR3e0078_WYG_043-44a>¶
　君黄芩為臣以成徹熱發表之劑邪氣傳裏則裏氣¶
　不治故用人參甘草為主以扶正氣而復之也邪初¶
　入裏氣必逆也是以辛散之物為之助故用半夏為¶
　佐以順逆氣而散邪也裏氣平正則邪氣不得深入¶
　是以三味佐柴胡以和裏内經曰辛甘發散為陽表¶
　邪未已迤邐内傳既未作實宜當兩解其在外者必¶
　以辛甘發散故用生薑大棗為使輔柴胡以和表也¶
　七物相合兩解之劑當矣邪氣自表未斂為實乘虚¶
<pb:KR3e0078_WYG_043-44b>¶
　而湊則所傳不一故有増損以禦之胸中煩而不嘔¶
　煩者熱也嘔者氣逆也煩而不嘔則熱聚而氣不逆¶
　邪氣欲漸成實也人參甘補去之使不助熱也半夏¶
　辛散去之以無逆氣也除熱必以寒泄熱必以苦加¶
　括蔞實以通胸中之鬱熱若渴者津液不足半夏味¶
　辛性燥滲津液物也去之則津液易生人參味甘而¶
　潤括蔞根味苦而堅堅潤相合津液生而渴自己邪¶
　氣入裏裏氣不足則壅寒而腹中痛黄芩苦寒而寒¶
<pb:KR3e0078_WYG_043-45a>¶
　中去之則氣易和芍藥酸泄而利中加之則裏氣得¶
　通而痛自巳内經曰甘者令人中滿大棗甘温去之¶
　則鞕滿散鹹以耎堅牡蠣味酸鹹寒加之則痞者消¶
　而鞕者耎若心下悸小便不利水畜而不行也内經¶
　曰腎欲堅急食苦以堅之堅腎則水益堅黄芩苦寒¶
　去之則畜水浸行内經曰淡味滲泄為陽茯苓甘淡¶
　加之則津液通流若不渴外有微熱不渴則津液足¶
　去人參以人參為主内之物也外有微熱則表證多¶
<pb:KR3e0078_WYG_043-45b>¶
　加桂枝以取汗發散表邪也若欬者肺氣逆也甘補¶
　中則氣愈逆故去人參大棗之甘肺欲收急食酸以¶
　收之氣逆不收故加五味子之酸蓋咳本於寒寒氣¶
　内淫則散以乾薑之辛熱生薑乾薑一物也生者溫¶
　乾者熱故以乾易生也¶
　吳或問小柴胡湯近世治傷寒發熱不分隂陽而用¶
　之何也然柴胡之苦平乃足少陽經傷寒發熱之藥¶
　半表半裏之熱除往來寒熱小有日晡潮熱也佐以¶
<pb:KR3e0078_WYG_043-46a>¶
　黄芩之苦寒以退熱半夏生薑之辛以退寒人參大¶
　棗之甘温以助正氣解渴生津液則隂陽和而邪氣¶
　解矣但太陽經之表熱陽明經之標熱皆不能解也¶
　如用之豈曰無害若夫令陽寒面赤發熱脈沈足冷¶
　者服之立至危殆可不愼哉及内虛有寒大便不實¶
　脈息小弱與婦入新産發熱皆不可用也¶
凡柴胡湯病證而下之若柴胡證不罷者復與柴胡湯¶
必蒸蒸而振却發熱汗出而解(成邪在半表半裏之間/為柴胡證即未作裏實)¶
<pb:KR3e0078_WYG_043-46b>¶
(醫便以藥下之若柴胡證仍在者雖下之不為逆可復/與柴胡湯以和解之得湯邪氣還表者外作蒸蒸而熱)¶
(先經下裏虛邪氣欲出内則振振然也/正氣勝陽氣生却復發熱汗出而解也)　傷寒中風有¶
柴胡證但見一證便是不必悉具(柴胡證是邪氣在表/裏之間也或胸中煩)¶
(而不嘔或渴或腹中痛或脇下痞鞕或心下悸小便不/利或不渇身有微熱或欬但見一證便宜與柴胡湯隨)¶
(或為證以法治之不/必待其證候全具也)¶
傷寒十餘日熱結在裏復往來寒熱者與大柴胡湯但¶
結胸無大熱者此為水結在胸脇也但頭微汗出大陷¶
胸湯主之(詳結/胸)¶
<pb:KR3e0078_WYG_043-47a>¶
大柴胡湯方¶
　　柴胡(半/斤)　半夏(半升/洗)　黄芩　芍藥(各三/兩)　生薑¶
　　(切片/五兩)　大棗(拾二/枚擘)　枳實(炙枚/四)¶
　右七味以水一斗二升煮取六升去滓再煎温服一¶
　升日三服一方有大黄二兩　若不加大黄恐不為¶
　大柴胡湯也¶
　成方有緩峻輕重醫當臨時斟酌如大滿大實堅有¶
　燥屎者非駛劑則不能泄是以有大小承氣湯之峻¶
<pb:KR3e0078_WYG_043-47b>¶
　也如不至大堅滿惟邪熱甚而須攻下者又非承氣¶
　湯之可投必也輕緩之劑乃大柴胡湯用以逐邪熱¶
　也經曰傷寒發熱七八日雖脈浮數可下之宜大柴¶
　胡湯又曰太陽病過經十餘日反二三下之後四五¶
　日柴胡證仍在者先與小柴胡嘔不止心下急鬱鬱¶
　微煩者為未解可與大柴胡下之則愈是知大柴胡¶
　為下劑之緩也傷寒主于可下則為熱有餘應火而¶
　歸心若先入心折熱必以苦為主故以柴胡苦平微¶
<pb:KR3e0078_WYG_043-48a>¶
　寒為君黄芩苦寒為臣内經曰酸苦湧泄為隂泄實¶
　折熱必以酸苦故以芍藥枳實為佐辛者散也散逆¶
　氣者必以辛甘者緩也緩正氣者必以甘故用半夏¶
　生薑之辛温大棗之甘温為之使也一方加大黄以¶
　大黄有將軍之號而功專蕩滌必應以大黄為使¶
　許有人病傷寒心煩喜嘔往來寒熱醫以小柴胡與¶
　之不除予曰脈洪大而實熱結在裏小柴胡安能去¶
　之仲景云傷寒十餘日熱結在裏復往來寒熱者與¶
<pb:KR3e0078_WYG_043-48b>¶
　大柴胡湯三服而病除蓋大黄蕩滌藴熱傷寒中要¶
　藥王叔和云若不用大黄恐不名大柴胡須酒洗生¶
　用有力¶
　張或問大柴胡若内煩裏實者固宜用也其嘔而下¶
　利者亦用之何也夫治病節目虚實二者而已裏虚¶
　者雖便難而勿攻裏實者雖吐利而可下經曰汗多¶
　則便難脈遲尚未可攻以遲為不足即裏氣未實故¶
　也此以大柴胡主之凡吐利心腹濡軟為裏虚嘔吐¶
<pb:KR3e0078_WYG_043-49a>¶
　而下利心下痞鞕者是裏實也下之當然況太陽病¶
　過經十餘日反二三下之後四五日柴胡證仍在者¶
　先以小柴胡湯嘔不止心下急鬱鬱微煩者為未解¶
　也與大柴胡湯下之則愈然嘔不止而微煩裏熱已¶
　甚結于胃中故下之則愈二節病證雖有參差其裏¶
　實同一機耳皆與大柴胡者宜也¶
傷寒五六日已發汗而復下之胸脇滿微結小便不利¶
渴而不嘔但頭汗出往來寒熱心煩者此為未解也柴¶
<pb:KR3e0078_WYG_043-49b>¶
胡桂枝乾薑湯主之(已發汗而復下之雖不失先發後/攻之序及當汗而反下之宜然既)¶
(汗之邪當自散若不待其全解及内實而復下之是猶/傷于早也烏得不結然已發汗則邪勢已衰雖或失之)¶
(下早故結亦當微也/成註欠明故著之)¶
柴胡桂枝乾薑湯方¶
　　柴胡(半/斤)　括蔞根(四/兩)　桂枝(去麄皮/三兩)牡蠣(煅/)¶
　　乾薑　黄芩(各二/兩)　甘草(炙兩/一)¶
　右七味以水一斗二升煮取六升去滓再煎取三升¶
　温服一升日三服初服微煩再服汗出便愈¶
<pb:KR3e0078_WYG_043-50a>¶
　(成内經曰熱淫于内以苦寒之柴胡黄芩之苦以解/傳表之邪辛甘發散為陽桂枝甘草之辛甘以散在)¶
　(表之邪鹹以輭之牡蠣之鹹以消胸脇之滿辛以潤/之乾薑之辛以固陽虛之汗津液不足而為渴苦以)¶
　(堅之括蔞之/苦以生津液)¶
病人脈微而濇者此為醫所病也大發其汗又數大下¶
之其人亡血病當惡寒後乃發熱無休止時夏月盛熱¶
欲著複衣冬月盛寒欲裸其身所以然者陽微則惡寒¶
隂弱則發熱此醫發其汗令陽氣微又大下之令隂氣¶
弱五月之時陽氣在表胃中虛冷以陽氣内微不能勝¶
<pb:KR3e0078_WYG_043-50b>¶
冷故欲著複衣十一月之時陽氣在裏胃中煩熱以隂¶
氣内弱不能勝熱故裸其身又隂脈遲濇故知血亡也¶
　右脈微因大發汗所致故病當惡寒之時雖盛夏亦¶
　欲著複衣脈濇因大下所致故病當惡寒後發熱之¶
　時雖盛冬亦欲裸其體是皆亡血陽微隂弱不能勝¶
　冷勝熱非是盛夏牽延至盛冬也¶
　　　胸脇痛¶
邪氣傳裏必先自胸而脇以次經心腹而入胃也是以¶
<pb:KR3e0078_WYG_043-51a>¶
胸滿多帶表證脇滿多帶半表半裏證如下後脈促胸¶
滿者桂枝去芍藥湯又太陽與陽明合病喘而胸滿者¶
不可下宜黄麻湯二者屬表須汗之蓋胸中至表猶近¶
也及脇則更不言發汗但和解而已經曰設胸滿脇痛¶
者及胸脇滿不去者與夫本太陽病不解傳入少陽脇¶
下便滿乾嘔往來寒熱脈沈緊者俱宜小柴胡和解之¶
也大抵初邪入裏尚未停留為實但鬱積生滿者和解¶
斯可矣若留于胸中聚而為實者又非吐下之不可已¶
<pb:KR3e0078_WYG_043-51b>¶
如發汗若下之煩熱胸中窒者梔子䜴湯若胸中痞硬¶
氣上衝咽喉不得息者此胸中有寒瓜蒂散二者均是¶
吐劑又當知梔子吐虚煩客氣熱瓜蒂吐痰實宿寒也¶
太陽病十日已去脈浮細而嗜卧者外已解也若胸滿¶
脇痛者與小柴胡湯脈浮者與麻黄湯　傷寒四五日¶
身熱惡風頭項强脇下滿手足温而渴者小柴胡去半¶
夏加人參括蔞根主之　傷寒五六日中風往來寒熱¶
胸脇苦滿不欲飲食心煩喜嘔或胸中煩而不嘔或渴¶
<pb:KR3e0078_WYG_043-52a>¶
或腹中滿或脇下痞鞕或心中悸小便不利或不渴身¶
有微熱或欬小柴胡湯主之　傷寒十三日不解胸脇¶
滿而嘔日晡所發潮熱已而微利此本柴胡證下之而¶
不得利今反利者知醫以丸藥下之非其治也潮熱者¶
實也先宜小柴胡湯以解外後以柴胡加芒硝湯主之¶
　得病六七日脈遲浮弱惡風寒手足温醫數下之不¶
能食脇滿痛面目及身黄項强小便難者與柴胡湯必¶
下重　傳經熱邪脇滿乾嘔大柴胡湯　太陽中風下¶
<pb:KR3e0078_WYG_043-52b>¶
利嘔逆表解者乃可攻之其人漐漐汗出發作有時頭¶
痛心下痞鞕滿引脇下痛乾嘔短氣汗出不惡寒者此¶
表解裏未和也宜十棗湯¶
十棗湯方¶
　　芫花(炒黒/)　甘遂　大㦸(各等/分)¶
　右為細末和合之再入臼中杵二三百下先以水一¶
　升煮肥棗十枚取五六合去查納藥末强人一錢虛¶
　人半錢單飲棗湯送下平旦服若下少病不除者明¶
<pb:KR3e0078_WYG_043-53a>¶
　日更服加五分利後米粥調養若合下不下令人脹¶
　滿徧身浮腫也昔杜壬問孫兆曰十棗湯畢竟治甚¶
　病孫曰治太陽中風表解裏未和杜曰何以知裏未¶
　和孫曰頭痛心下痞滿脇下痛乾嘔汗出此知裏未¶
　和也杜曰公但言病證而所以裏未和之故要緊總¶
　未言也孫曰某嘗於此未決願聽開喻杜曰裏未和¶
　者蓋痰與燥氣壅於中焦故頭疼乾嘔短氣汗出是¶
　痰膈也非十棗不治但此湯不宜輕用恐損人於倐¶
<pb:KR3e0078_WYG_043-53b>¶
　忽用藥者愼之¶
陽明病潮熱大便溏小便自可胸脇滿不去者小柴胡¶
湯主之　陽明病脇下鞕滿不大便而嘔舌上白胎者¶
小柴胡湯　陽明中風脈弦浮大短氣腹都滿脇下及¶
心痛久按之氣不通鼻乾不得汗嗜卧一身及目悉黄¶
小便難有潮熱時時噦者小柴胡湯脈但浮無餘證者¶
麻黄湯　本渴而飲水欲嘔者柴胡不可與也食穀者¶
噦(不欲飲水而嘔者柴胡證也/若因水而嘔者水停心下也)¶
<pb:KR3e0078_WYG_043-54a>¶
少陽脇滿乾嘔往來寒熱者屬少陽(方論見往/來寒熱)¶
厥隂傷寒熱少厥微指頭寒黙黙不欲食煩燥數日小¶
便利色白者熱除也欲得食為病愈若厥而嘔胸脇煩¶
滿者必便血(黄芩芍藥湯小/柴胡湯抵當湯)¶
　吳綬治脇下痛加枳實青皮桔梗芍藥脇下硬加牡¶
　蠣粉若増寒拘急往來寒熱而胸脇滿者加桂枝白¶
　芍藥俱小柴胡湯内加之¶
婦人發熱惡寒經水適來熱除脈遲身涼脇滿如結胸¶
<pb:KR3e0078_WYG_043-54b>¶
狀譫者刺期門(論見/譫語)¶
吐下汗後脈微心下痞脇痛氣上衝咽眩冒脈動惕者¶
成痿(論見/痞)¶
下後脈弦者必兩脇拘急　脇下素有痛連在臍傍痛¶
引少腹入隂筋者名藏結死(左右者隂陽之道路脇之/部也宿痞在脇則隂陽之)¶
(道路不通故邪不得傳經/而直入于藏是以死也)¶
　　　胸滿(論見前脇滿痛條/)　(内兼脇病者已前見/)¶
太陽太陽與陽明合病喘而胸滿者不可下宜麻黄湯¶
<pb:KR3e0078_WYG_043-55a>¶
(陽受氣于胸中喘而胸滿者陽氣不宣發壅而逆也心/下滿腹滿皆為實當下之此以為胸滿非裏實故不可)¶
(下雖有陽明然與太陽合病/為屬表是與麻黄湯發汗)　發汗若下之而煩熱胸¶
中窒者梔子豉湯(陽受氣于胸中發汗若下使陽氣不/足邪熱客于胸中結而不散故煩熱)¶
(而胸中窒塞與梔子/豉湯以吐胸中之邪)　病如桂枝證頭不痛項不强寸¶
脈微浮胸中痞鞕氣上衝咽喉不得息者此為胸有寒¶
也當吐之宜瓜蒂散(病如桂枝證為發熱汗出惡風言/邪在表也頭痛項强為桂枝證具)¶
(若頭項不痛强則邪不在表而傳裏也浮為在表沈為/在裏今寸脈微浮則邪不在表亦不在裏而在胸中胸)¶
(中與表相應故知邪在胸中者猶如桂枝證而寸脈微/浮也以胸中痞鞕上衝咽喉不得息知寒邪客于胸中)¶
<pb:KR3e0078_WYG_043-55b>¶
(而不在表也千金曰浮上部填塞胸心胸中滿者吐之/則愈與瓜蒂散以吐胸中之邪若氣不上衝則不可用)¶
(也/)　太陽病下之脈促胸滿者桂枝去芍藥湯(方論見/惡寒)¶
　若脈促不結胸者欲解也　下後胸滿小便不利若¶
兼煩驚譫語身重不可轉側者柴胡加龍骨牡蠣湯(方/論)¶
(見驚/門)　若兼噦而舌胎者為濕痺¶
陽明潮熱大便溏小便可胸脇滿屬陽明(見脇/滿痛)¶
少陽中風兩耳無所聞目赤胸中滿而煩者若吐下之¶
則悸而驚救逆小柴胡去黄芩加茯苓湯(少陽之脈起/于目眥走于)¶
<pb:KR3e0078_WYG_043-56a>¶
(耳中其支者下胸中貫膈風傷氣風則為熱少陽中風/氣壅而熱故耳聾目赤胸滿而煩邪在少陽為半表半)¶
(裏以吐除煩吐則傷氣氣虛者悸/以下除滿下則亡血血虚者驚)¶
太隂太隂之為病腹滿而吐食不下自利益甚時腹自¶
痛若下之必胸下結鞕(太隂為病陽邪傳裏也太隂之/脈布胃中邪氣壅而為腹滿上)¶
(不得降者嘔吐而食不下下不得升者自利益甚時腹/自痛隂塞在内而為腹痛者則為常痛此陽邪于表雖)¶
(痛而亦不常痛但時時腹自痛也若下之則隂邪留于/胸下為結鞕經曰病發于隂而反下之因作痞  瀉心)¶
(湯理中湯元不渴四逆湯愚趙活人第十八問中云太/隂者脾之經主胸鬲䐜脹  嘗觀成氏明理論云胸中)¶
(至表猶近所以仲景云喘而胸滿者麻黄湯是屬表而/可汗者也又云胸脇滿者小柴胡湯屬半表半裏而可)¶
<pb:KR3e0078_WYG_043-56b>¶
(和解者也至于太隂止云腹滿而吐食不下時腹自痛/或腹滿而咽乾由此觀之可見太隂不主胸上者明矣)¶
少隂病下利咽痛胸滿心煩者猪膚湯(少隂之脈從腎/上貫肝鬲入肺)¶
(中則循喉嚨其支别者從肺出絡心注胸中邪自陽經/傳于少隂隂虚客熱下利咽痛胸滿心煩也與猪膚湯)¶
(調隂散熱能咽/痛五方大  解)¶
厥隂病人手足厥冷脈乍緊者邪結在胸中心中滿而¶
煩飢不能食者病在胸中當須吐之宜瓜蒂散(手足厥/冷者邪)¶
(氣内陷也脈緊牢者為實邪氣入府則脈沈今脈乍緊/知邪結在胸中為實故心下滿而煩胃中無邪則喜飢)¶
(以病在胸中雖飢而不能食與瓜蒂散以吐/胸中之邪  手足厥冷非脈緊胸痛别之)　熱少厥¶
<pb:KR3e0078_WYG_043-57a>¶
微胸脇煩滿一證已前見¶
　吳胸滿多用吐法實者宜瓜蒂散虛者宜人參蘆或¶
　以香蘇散飲下一甌以手探喉中吐之亦可凡傷寒¶
　三四日已傳少陽經脈弦口苦發熱而胸滿宜小柴¶
　胡湯若胸中滿悶者加枳實桔梗各二錢以利之若¶
　胸脇滿而煩者加瓜蔞實三錢黄連一錢半　活人¶
　治胸滿氣痞不寛只用枳殻桔梗各二錢生薑五片¶
　名曰枳殻湯　凡心之上胸之分宜枳殻心之下胃¶
<pb:KR3e0078_WYG_043-57b>¶
　之分宜枳實蓋枳殻能泄至髙之氣枳實能泄至低¶
　之氣其瓜蔞仁能瀉肺洗滌胸中痰垢之要藥也故¶
　胸滿而煩必加之一法治氣痞胸滿用小麥䴸一二¶
　升以生枳殻切半同炒令熱去枳殻以帛包熱䴸熨¶
　胸中頓易熱之則氣易散而愈矣¶
　　　胸痛¶
胸脇痛而耳聾尺脈俱弦者少陽受病也(論見大法活/人云柴胡湯)¶
(主/之)¶
<pb:KR3e0078_WYG_043-58a>¶
病胸中諸實胸中鬱鬱而痛不能食欲使人按之而反¶
有涎涶下利十餘行其脈反遲寸口脈微滑此可吐之¶
利即止¶
吐下後嗢嗢欲吐胸中痛大便溏腹滿而煩者宜調胃¶
承氣湯(詳/嘔)¶
　　　耳聾¶
耳聾有二一由重發汗虛一由少陽中風　胸脇痛耳¶
聾尺寸脈俱弦者少陽受病也¶
<pb:KR3e0078_WYG_043-58b>¶
未持脈時病人又手自冒心試教令欬而不欬者此必¶
耳聾無聞也所以然者以重發汗虚故如此(黄耆建/中湯)¶
少陽中風兩耳無聞目赤胸滿而煩者不可吐下吐下¶
則悸而驚(或用小/柴胡湯)¶
少陽與厥隂俱病耳聾囊縮而厥者此兩感證　厥隂¶
榮衞不通耳聾囊縮不知人危矣　濕温證治在太隂¶
不可汗汗則不能言耳聾不知病處身青面色變名曰¶
重暍(白虎加/蒼术湯)¶
<pb:KR3e0078_WYG_043-59a>¶
　　　陽毒¶
陽毒之證初受病時所加邪毒深重加以當汗失汗當¶
下失下或吐下後邪熱乘虚而入誤服熱藥使毒熱散¶
漫如抱薪救求火無不延燎至於六脈沈實舌巻焦黒¶
鼻中如烟煤身面錦斑狂言直走踰垣上屋登髙而歌¶
棄衣而走皆其證也五日可治六七日不可治¶
升麻鼈甲湯　治陽毒為病面赤斑斑如錦文咽喉痛¶
唾膿血¶
<pb:KR3e0078_WYG_043-59b>¶
　　升麻(二兩/)　當歸　蜀椒(炒去/汗)　甘草(各一/兩)¶
　　鼈甲(手指大/一片)　雄黄(研兩/半)¶
　右六味以水四升煮取一升頓服之取汗愈肘後千¶
　金方陽毒升麻湯有桂無鼈甲隂毒甘草湯無雄黄¶
　　　附¶
活陽毒升麻湯治傷寒一二日便成陽毒或服藥吐下¶
　之後變成陽毒腰背痛煩悶不安面赤狂言奔走或¶
　見鬼或下利脈浮大數面赤斑斑如錦紋咽喉痛下¶
<pb:KR3e0078_WYG_043-60a>¶
　膿血五日可治七日不可治¶
　　升麻　犀角(鎊/)　射干　黄芩　人參　甘草(各/等)¶
　　(分/)¶
　右㕮咀水煎服食頃再服温覆手足出汗解不解重¶
　作¶
陽毒梔子湯　治陽毒傷寒發熱百節疼痛¶
　　升麻　黄芩　杏仁　石膏(各二/錢)梔子　赤芍藥¶
　　知母　大青(各一/錢)　甘草(五/分)　柴胡(一錢/半)¶
<pb:KR3e0078_WYG_043-60b>¶
　右㕮咀每服半兩薑五片豉百粒同煎¶
大黄散治陽毒傷寒未解熱在内恍惚如狂¶
　　大黄(一兩/半)桂心(七錢/半)甘草(炙/)芒硝　大腹皮¶
　　木通(各一兩/)　桃仁(二十一枚/)¶
　右㕮咀水煎服以利為度¶
海葛根散　治陽毒身熱如火頭痛躁渴咽喉乾痛¶
　　葛根(七錢半/)　黄芩　大黄(醋炒/)　甘草　梔子¶
　　朴硝(各半/兩)¶
<pb:KR3e0078_WYG_043-61a>¶
　右㕮咀水煎服¶
活黒奴丸　治時行病六七日未得汗脈洪大或數面¶
　赤目痛身體大熱煩躁狂言欲走大渴甚又五六日¶
　已上不解熱在胸中口噤不能言為壊傷寒醫所不¶
　治或人精魄已竭心下尚煖撥開其口灌藥下咽即¶
　活兼治陽毒及發斑¶
　　麻黄(去節泡/三兩)大黄(二/兩)釡底煤(研/)　黄芩　芒硝¶
　　灶突墨(研/)　梁上塵　小麥奴(各一/兩)¶
<pb:KR3e0078_WYG_043-61b>¶
　右為末煉蜜丸如彈子大新汲水研下一丸渴者與¶
　冷水盡飲之須臾當寒寒竟汗出便瘥若無汗再服¶
　一丸須微利效小麥奴即小麥未熱時叢中不成麥¶
　捻之成黒勃是也此藥須是病人大渴倍常燥盛者¶
　乃可與之若不渴者服之反為禍耳¶
脈洪大内外結熱舌卷焦黒鼻中如烟煤以水漬布薄¶
之疊布數重新水漬之稍挼去水塔於胸上須臾蒸熱¶
又漬冷如前薄之仍換新水數十易熱甚者置病人於¶
<pb:KR3e0078_WYG_043-62a>¶
水中勢纔退則已亦一良法也¶
丹砂丸　治傷寒隂陽二毒危惡形證¶
　　舶上硫黄　水銀　太隂𤣥精石　太陽石(各一/兩)¶
　　硝石(半兩/)¶
　右為末用無油銚子以文武火炒上頂藥令勻如灰¶
　色研極細生薑自然汁浸炊餅丸如菉豆大每服五¶
　丸龍腦生薑蜜水下壓其燥也若陽毒棗湯下陰毒¶
　白湯下¶
<pb:KR3e0078_WYG_043-62b>¶
白虎加人參名化斑湯　斑盛者青黛一物湯　咽痛¶
𤣥參升麻湯¶
青黛一物湯¶
　　青黛(如棗大/一塊)　用新汲水研服¶
𤣥參升麻湯¶
　　升麻　𤣥參　甘草(各半兩/)¶
　水三盞煎一盞半去滓服¶
　陶陽毒傷寒服藥不效斑爛皮膚手足皮俱脱身如¶
<pb:KR3e0078_WYG_043-63a>¶
　塗硃眼珠如火燥竭欲死脈洪大而有力昏不知人¶
　宜三黄石膏湯主之或升麻梔子湯吐之　若熱甚¶
　時狂時昏口噤咬牙藥不可下者用水漬法候牙寛¶
　狂亂稍定投藥亦良如黒奴丸不可輕用¶
　活陽氣獨勝隂氣暴絶必發燥狂走妄言面赤咽痛¶
　發斑或下下利赤黄脈洪實或滑促宜酸苦之藥救¶
　隂　陽毒輕者桔梗大黄湯　陽毒升麻湯　梔子¶
　仁湯　又龍膽草一物湯¶
<pb:KR3e0078_WYG_043-63b>¶
　趙陽根于隂隂根于陽無陽則隂無以化無隂則陽¶
　無以生可見兩者不能相無也又仲景云陽氣先絶¶
　隂氣後絶此人死身色必青隂氣前絶陽氣後竭此¶
　人死身色必赤則知隂陽二氣在人身中不可偏絶¶
　絶則無復生之理今活人書論隂毒而曰陽氣絶論¶
　陽毒而曰隂氣絶既絶矣即為不治之證又何藥焉¶
　蓋隂陽二證之深重也又挾毒氣是為隂毒陽毒故¶
　其藥皆用升麻犀角雄黄大青軰以解其毒然後陽¶
<pb:KR3e0078_WYG_043-64a>¶
　毒泄而隂氣復隂毒泄而陽氣復大汗出而解矣活¶
　人書何不曰陽氣極盛隂氣極微為陽毒隂氣極盛¶
　陽氣極微為隂毒庶不為極絶之證¶
　¶
　¶
　¶
　¶
　¶
<pb:KR3e0078_WYG_043-64b>¶
　¶
　¶
　¶
　¶
　¶
　¶
　¶
　證治凖繩卷四十三¶
