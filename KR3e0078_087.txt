# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.060168
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷八十七
<pb:KR3e0078_WYG_087-1a>¶
欽定四庫全書¶
　證治準繩卷八十七¶
　　　　　　　　　　　　明　王肯堂　撰¶
　幼科¶
　　心臟門¶
　　　陷伏倒靨¶
伏者毒畜於裏而不岀也陷者毒出而復陷入也此皆¶
惡候伏惟一證陷有數種伏候於見形之時其人瘡出¶
<pb:KR3e0078_WYG_087-1b>¶
熱不少減煩渴悶躁此有伏毒未得盡出也陷則見形¶
之後其血漸乾而變黑者謂之黑陷漿水未成破損癢¶
塌者謂之倒陷膿成復化為水不肯結痂者謂之倒靨¶
亦陷類也其瘡黑色皆謂之黑陷凡癍疹黑色皆不治¶
之以腎為水其黑色乃腎之真臟色見也粗工不知變¶
黒歸腎之理妄謂腎不可實欲瀉腎而使之虚不知人¶
之一身大言隂與陽小言心與腎即方家所謂真水真¶
火也瘡疹之火發於中賴此一㸃真水以制其光若欲¶
<pb:KR3e0078_WYG_087-2a>¶
瀉之則火無所制本先撥矣豈治之要哉然謂歸腎者¶
以腎主骨髓又主閉藏也蓋瘡疹穢毒由骨髓達於筋¶
肉皮毛之間乃自内而外其毒得洩今既陷伏則自外而¶
復入於内藏於骨髓謂之歸腎也又初出形之時春氣¶
發生之令也出形而黑是春行冬令矣故皆謂之逆結¶
疕之時冬氣閉藏之令也此腎之正候若不著痂膿水¶
浸潤此冬行春夏之令亦謂之逆惟知造化之巧可以¶
語歸腎之說其色黑者火化也觀物之乾者其色黑出¶
<pb:KR3e0078_WYG_087-2b>¶
於火者色亦黑豈可謂之水乎經曰火發而曛昧知此¶
可以語黑陷矣　凡瘡伏而不出者雙解散主之(初/熱)¶
癍㸃色白或黑色其人必不能食乳大便自利或嘔或¶
厥此胃虚弱而不能副榮衛故也宜用温中之劑令其¶
胃煖榮衛復行則當自出矣宜理中湯(痘吐/利)丁香煮散¶
(痘吐/逆)之類　如倒陷者看其大腑何如如大小便秘四¶
順清涼飲(發/熱)合奪命丹(見/形)主之　泄利氣弱者十全大¶
補湯(汗/)合奪命丹主之　並外用胡荽酒水楊湯(俱起/發)¶
<pb:KR3e0078_WYG_087-3a>¶
　丹溪先生云痘瘡倒陷因真氣虚而毒氣不能盡出¶
者用黄茋人參紫草酒製治之若將成就之際却淡色¶
者屬血虛用當歸川芎之類或加紅花紫草屬熱毒者¶
用升麻芩連梗翹之類甚者用犀角屑大解痘毒　薛¶
竊謂前證若熱毒方出毎被風寒閉塞肌竅血脈不行¶
身體作痛或四肢微厥癍㸃不長或變青紫黑色者此¶
為倒靨若胃氣虚弱不能補接榮衛出而復没者謂之¶
陷伏誤用解毒之藥必致陷塌若喜熱飲食手足並冷¶
<pb:KR3e0078_WYG_087-3b>¶
者乃脾胃虧損陽氣虚寒之證宜用辛熱之劑補之喜¶
冷飲食手足並熱乃陽氣實熱之證宜用苦寒之劑瀉¶
之外感風寒者温散之毒入腹者分利之陽氣虚者温¶
補之外寒觸犯者熏解之　自昔謂白陷不可救蓋痘¶
色白者必變為灰慘灰慘者必至於平伏倒塌故謂之¶
白陷此固由氣虚所致然血不華色血亦本虚治法須¶
兼氣血為當血活氣行自可變而為紅自不至於陷塌¶
矣若單補氣則氣愈燥熱勢必陷伏故自陷抓破皮薄¶
<pb:KR3e0078_WYG_087-4a>¶
乾燥而極癢者由失於補血致氣盛極而燥也愈用補¶
氣之藥速死之兆也故凡見痘色白者無分先後皆以¶
補中益氣湯合四物湯治之内有熱者加解毒藥或利¶
小便若待白陷已成而後治之難為力矣　痘有紫黑¶
陷灰白陷紫黑陷者乃血熱乾滯而氣亦不能以運行¶
有餘之證也急治之猶多可活灰白之陷乃元氣衰敗¶
故不能起發而血亦不得通貫不足之證也多難救治¶
　如將起發瘡亦有水但色黒黯者以十全大補湯(汗/)¶
<pb:KR3e0078_WYG_087-4b>¶
調無價散主之或以快癍湯(見/形)奪命丹(見/形)合而服之¶
如倒靨者亦視其大便何如　大便祕宜利之三黄丸¶
四順清涼飲(俱發/熱)　泄利者宜補之輕則十全大補湯¶
重則陳氏木香散(瀉/)並外用敗草散(収/靨)主之¶
龎安常鬱金散　癍痘始有白泡忽搐入腹漸作紫黑¶
　色無膿日夜呌煩亂者¶
　　鬱金(一/枚)甘草(一/分)¶
　水半碗煮乾去甘草切片焙乾為細末入腦子半錢¶
<pb:KR3e0078_WYG_087-5a>¶
　同研一錢匕用生猪血五七滴新汲水調下不過二¶
　服甚者毒氣從手足心出如癰狀乃差此是五死一¶
　生候也¶
四聖散　黑陷倒靨不起發不紅活小便不利¶
　　紫草　黄茋　甘草　木通¶
　右水煎服　熱甚色紫倍加紫草芩連紅花大便秘¶
　加枳殻如常加糯米¶
參茋内托散(見癢/塌)¶
<pb:KR3e0078_WYG_087-5b>¶
無價散　用人猫猪犬糞臘月内燒為灰沙糖水調服¶
南金散　治痘已出而復攧其勢甚危諸藥不效者萬¶
　無一失¶
　　紫背荷葉(霜後搭水/紫背者)白殭蠶(洗去絲/炒乾)¶
　右為末等分毎服看大小大者一錢小者五分研芫¶
　荽汁和酒下米飲亦可　治此證多有用龍腦人牙¶
　者卒難措辦惟此無毒而効且速但紫背者甚難得¶
　可於鹽舖内㝷之¶
<pb:KR3e0078_WYG_087-6a>¶
橄㰖飲　治倒靨¶
　橄㰖從中截斷水服少許服之立發¶
白花蛇散　治痘疹黑陷倒靨¶
　　白花蛇(連骨一兩火/炙乾勿焦)丁香(二十/箇)¶
　共為末毎服五分或二分熱酒送下如黑陷者移時¶
　轉紅甚效¶
羅浮方治塌陷痘歌曰烏蛇全蝎與殭蠶帶肉穿山甲¶
與纒四様淨該均一兩綿茋官桂倍加焉白酒煮濃隨¶
<pb:KR3e0078_WYG_087-6b>¶
意服見多陷痘得迴全　愚毎用此全活甚衆但殭蠶¶
須要去絲清水洗去石灰再曬乾烏蛇須用尾極好穿¶
山甲先酒洗焙乾用　袁氏治倒靨歌曰倒靨原為痘¶
後難只因氣血兩相殘參茋歸地併蟬蛻連綿進服靨¶
自還　又曰倒靨血不止名為迴陽泉若犯胸脇地十¶
來九不全速覓胭脂胚血竭加一錢燒之俱存性㸃上¶
血収痊　予見痘後倒靨人多妄用浴法枉殺人男女¶
若痘後結痂厚壘不能脫起或半脫而半在或四圍脫¶
<pb:KR3e0078_WYG_087-7a>¶
而中心錐痛者準用後方¶
　　生蜜　蘇合油¶
　二味調勻用銀簪敷於靨盤沿處其痛即止而靨自¶
　速脫並無嗆血鑤肉之患如無蘇合油只以線雞油¶
　代之甚妙¶
　　　黑陷¶
萬水火者隂陽之迹也坎離者水火之位也心腎者坎¶
離之配也故水隂也而生於陽離中之隂乃真水也火¶
<pb:KR3e0078_WYG_087-7b>¶
陽也而生於隂坎中之陽乃真火也隂根於陽陽根於¶
隂互為其根所以能變合而生萬物也孔子贊易以坎¶
為血卦爲赤離為鼈為蠏為螺為蚌為龜其義可見以¶
人身言之血隂也氣陽也心配離而生血陽中有隂乃¶
真隂也腎配坎而生氣隂中有陽乃真陽也故心中之¶
血即腎中之真水也灌溉滋濡水之德也腎中之氣即¶
心中之真火也呴嘘鼓動火之象也然水善而火惡老¶
子曰上善若水下愚若火善惡之分也況人之兩腎左¶
<pb:KR3e0078_WYG_087-8a>¶
為水右為火經曰七節之旁中有小心小心者命門相¶
火也以其為君之相故云小心行君之令故云命門也¶
夫以一水立乎二火之間其不勝也明矣運之於中而¶
使火不赫曦水不涸流者有神以主之也所謂神者何¶
物也太虚之中神之棲也然水火不並立各有所勝盛¶
衰之變此其常也故勝則薄所不勝而乘所勝也命曰¶
氣淫衰則所勝妄行而所生受病所不勝薄之也命曰¶
氣迫瘡疹之火起於命門之下二火相合所謂得助者¶
<pb:KR3e0078_WYG_087-8b>¶
强也相火復挾君火之勢肆其猖獗銷鑠燔炳無所不¶
至可恃者心中之真水尚有以制之奈何陽道常饒隂¶
道常乏赫曦者其氣淫涸流者其氣迫并真水亦亡而¶
已矣經曰成敗倚伏生乎動動而不已則變作焉真水¶
既亡津液暴絶其氣滯其發燥槁不能潤乎皮毛滋乎¶
腠理而瘡中之血亦乾而黑矣是則變黑者血色本赤¶
而乾則變黑也謂之歸腎者血本腎中之隂血乾則腎¶
水亦乾矣此腎虚之證豈有腎實為邪之理乎　邵子¶
<pb:KR3e0078_WYG_087-9a>¶
觀物篇曰東赤南白西黄北黑此正色也驗之於曉午¶
暮夜之時可見之矣由是推之嬰兒始生而赤長稍變¶
而白病則黄老死而黑物生地下而赤稍長而白萎落¶
則黄枯槁而黑凡物皆資一陽之氣以生此四色者乃¶
一陽之氣色遞變者也夫痘瘡由出現而起發起發而¶
成漿成漿而結痂亦人身中一陽之氣之流行也其出¶
現而赤起發稍變而白成漿則黄結痂則黑此亦色之¶
遞變自然者乃證之順未可全以變黒為不正之色也¶
<pb:KR3e0078_WYG_087-9b>¶
夫以變黑為逆者以四時言之春主生夏主長秋主収¶
冬主藏此自然之序遞相成功者也痘瘡之出猶春之¶
生也起發猶夏之長也成漿猶秋之収也結痂猶冬之¶
藏也亦自然之序茍出現而黑色是春行冬令矣起發¶
而黑色是夏行冬令矣成漿而黑色是秋行冬令矣不¶
循遞變之次故謂之逆黑者腎之色也為起蟄封藏之¶
本故以變黑為歸腎也又肺主皮毛心主血脈脾主肌¶
肉肝主筋腎主骨髓瘡疹之毒由内而外為順内者不¶
<pb:KR3e0078_WYG_087-10a>¶
出曰伏已出復入曰陷不能成漿謂之倒陷不能結痂¶
謂之倒靨曰伏曰陷曰倒皆由外而内入於骨髓故曰¶
歸腎為逆也　按錢仲陽為萬世幼醫之祖而獨以變¶
黑歸腎為腎實之證其失不小萬氏闢之最為詳明故¶
備引之蓋耳骫者腎之部也諸痛瘡瘍皆屬於火腎本¶
屬水水不畏火故瘡疹之初腎獨無證凡五臟之部之¶
色之證見者皆為惡候故曰善則不可見惡則可見也¶
倘若小兒腎水本虧則火毒愈盛水不足以制之而火¶
<pb:KR3e0078_WYG_087-10b>¶
反侮其所不勝及其既乆火熬水熱於是腎之所部始¶
病而惡證見焉錢氏以百祥丸下之者大有至理蓋大¶
㦸者瀉小腸之藥也心與小腸為表裏不直瀉其心而¶
瀉其合使心火下䧏而腎水上升得隂陽交媾之道有¶
起骨加肉之功然不救者尚十有九水火豈易抽添哉¶
蓋非百祥丸則無治也毒氣去而真氣不絶者猶活前¶
人謂百祥丸瀉膀胱之水令脾土復旺是不讀本草而¶
且大失仲陽之旨也又導赤散亦仲陽所製亦瀉小腸¶
<pb:KR3e0078_WYG_087-11a>¶
但與百祥丸之功效有寛猛耳四聖散用木通亦妙世¶
以大㦸為猛而易以其他淡滲之藥反瀉膀胱與腎者¶
是不刃而殺之矣萬氏以百祥丸下腎中毒氣是猶以¶
為腎實而瀉其子也毫釐之差千里之謬不可以不辨¶
瘡痘黑陷分四證詳見起發證治陷伏條　薛云喜熱¶
飲食手足並冷者乃脾胃虧損陽氣虛寒之證宜用辛¶
熱之劑補之喜冷飲食手足並熱乃陽氣實熱之證宜¶
用苦寒之劑瀉之外感風寒者温散之毒入腹者分利¶
<pb:KR3e0078_WYG_087-11b>¶
之陽氣虚者温補之外寒觸犯者熏解之陳宿州先生¶
用十二味異功散以預保脾土於未敗之先實發前人¶
之未發開萬世之聾瞶也¶
聞人人牙散治痘瘡方出風寒外襲或變黑或青紫宜¶
　温肌發散使熱氣復行而癍自出用人齒脫落者不¶
　拘多少瓦罐固濟煅過出火毒研末出不快而黑陷¶
　者豶豬血調下一錢因服涼藥血澀倒陷者入麝香¶
　温酒服之　初虞世名回生散用人牙灰入麝香少¶
<pb:KR3e0078_WYG_087-12a>¶
　許毎服半錢黄茋白芍藥煎湯(調/下)　錢氏方中用温¶
　酒調下　雲岐方中用升麻紫草煎湯調下　海藏¶
　云若乎昔油膩腸垢者通膈丸下之硃砂為衣與宣¶
　風散相表裏　一方用雞冠血調成膏好酒半盞人¶
　乳半盞入葱白一莖煎湯送下　彭氏云只用紫草¶
　湯自好瘡痘最怕麝香與酒氣觸禁不可用　凡服¶
　牙齒不可過多毎服止三分多則陽氣盡出於表恐¶
　痘癍爛無血色隂氣内盛必裏寒而濡泄急以四君¶
<pb:KR3e0078_WYG_087-12b>¶
　子加芎歸服之¶
湯治痘瘡黑陷藥不能發者有驗用穿山甲一味燒存¶
　性為細末入麝香當門子少許一嵗五分三嵗一錢¶
　温酒調下一服取效雖半身黑陷欲絶者亦能暫甦¶
　而發紅色但有目閉無魂者不復生矣¶
㓂麻黄湯用麻黄剪去根節五錢用蜜一匙同炒良久¶
　以水半升煎候沸去上沫再煎去三分之一不用查¶
　病瘡疱倒靨黑者乘熱盡服之避風俟其瘡復出大¶
<pb:KR3e0078_WYG_087-13a>¶
　法用無灰酒煎更速但小兒不能飲酒者難服以此¶
　藥入表也(世傳此法/累用有効)　萬凡痘子黑陷古方用穿山¶
　甲者取其穿腸透膜而善走也用人牙者取牙齒乃¶
　骨之餘腎主骨可以入腎也此二物者但借為向導¶
　引解毒之劑以施治則可若單用之何濟於事哉有¶
　用燒人屎者葢屎大解疫毒痘乃時氣所發故宜用¶
　之若加入發表和中解毒湯内尤良　右方皆通表¶
　發肌之藥首一證感風寒肌竅閉塞血凝不行而黑¶
<pb:KR3e0078_WYG_087-13b>¶
　陷者宜之¶
活人瘡黑倒陷豬尾湯無比散龍腦膏子無不驗(海藏/云若)¶
　(用草藥下之似勝腦麝必/不得已而後用之可也)¶
豬尾膏治瘡倒靨用小豬尾尖刺血兩㸃入生腦子少¶
　許同研新汲水調下食後立效¶
龍腦膏子治時疫發痘瘡及出瘡子未透心煩狂躁氣¶
　喘妄語或見鬼神或已發而陷伏皆宜速治不治其¶
　毒入藏決死用生龍腦一錢研細滴豬心血和丸如¶
<pb:KR3e0078_WYG_087-14a>¶
　豆子大毎服一丸心煩狂躁者用紫草湯化下若瘡¶
　子陷伏者用温酒化下少時心神便定得睡瘡疹發¶
　透依常將息取安(海藏云此一法證極而/用故活人云不得已也)¶
四糞散　治癍瘡倒靨黑陷(出御院/藥方)¶
　歌曰人猫猪犬臘辰燒毎服三錢蜜水調選甚倒靨¶
　并黑陷萬兩黄金也合消(臘月辰日合/此藥甚妙)¶
子和人中黄臘月者最佳通風處以火煅成煤水調下¶
　三五錢陷者自出丹溪云子和黑陷甚者用燒人屎¶
<pb:KR3e0078_WYG_087-14b>¶
　即此方也¶
世治疹痘不透乾黑危困用山查肉一味為末毎服二¶
　錢紫草酒送下量兒大小加減徐徐進三四服即紅¶
　活¶
海劉守真涼膈散治小兒癍疹黒陷亦妙然止能治大¶
便結硬小便赤澀為當若大便小便已通不宜用此惟¶
以易老去大黄硝者最為穏當　錢凡痘疹重者猶十¶
活四五黑者無問何如十難救一其候或寒戰咬牙或¶
<pb:KR3e0078_WYG_087-15a>¶
身黄腫紫宜急以百祥丸下之復惡寒不已身冷出汗¶
耳尻反熱者死何以然腎氣大旺脾虚不能治故也下¶
後身熱氣温欲飲水者可治以脾氣生勝腎寒去而温¶
熱也治之宜解毒不可妄下妄下則内虚多歸於腎若¶
能食而痂頭焦起或未焦而喘實者可下之宜四順飲¶
瘡赤陷而耳凥反熱者為逆用百祥丸牛李膏各三服¶
不愈者死¶
百祥丸一名南陽丸　治瘡疹黑陷寒戰咬牙戛齒身¶
<pb:KR3e0078_WYG_087-15b>¶
　黄紫腫¶
　　紅牙大㦸(不以多少隂乾漿水煮軟去骨日/中晒乾復納汁煮汁盡焙乾為末)¶
　右水丸如黍米大毎服一二十丸研芝蔴湯下吐利¶
　服無時此方治戛齒甚妙¶
牛李膏　用牛李子不以多少取汁石器内熬成膏牛¶
　李子生野道邉至秋結實黑子成穗如無生者以乾¶
　者為末水熬代用毎服皂子大煎杏膠湯化下此藥¶
　須於九月中取之¶
<pb:KR3e0078_WYG_087-16a>¶
睦親宅一大王病瘡疹始用一李醫又召錢氏錢留與¶
抱龍丸三服李以藥下之其疹稠宻錢氏見大驚曰若¶
非轉下則為逆病王曰李已用藥下之錢曰瘡疹始出¶
未有他證不可下也但當用平和藥頻與乳食不受風¶
冷可也瘡痂若起能食者大黄丸瀉一二行即止今先¶
下之瘡疹未能出盡而稠宻甚則難治此誤也縱得安¶
其病有三一者疥二者癰三者目赤李氏不能治經三¶
日黑陷後復召錢曰幸不發寒病未困也遂用百祥丸¶
<pb:KR3e0078_WYG_087-16b>¶
為主牛李膏為助各二大服至五日間瘡復紅活七日¶
而愈蓋黑者歸腎水也腎旺勝脾土不尅水故脾虚寒¶
戰則難治所用百祥丸者以瀉膀胱之腑腑若不實臟¶
自不盛也何以不瀉腎由腎主虚不受瀉如二服不効¶
即加寒而死矣¶
子和治瘡疹黑陷鐵脚葳靈仙為末炒一錢腦子一分¶
　用温水調服取下瘡痂為效¶
活人無比散　治小兒瘡疹惡候¶
<pb:KR3e0078_WYG_087-17a>¶
　　硃砂(先研/一兩)牛黄　麝香　樟腦　膩粉(研細各/一錢)¶
　右同研細如有患者小兒一字大人五分入水銀少¶
　許用小豬尾上血三兩㸃新水同調服寧穏得睡者¶
　然後取轉下如爛魚腸葡萄穗之類涎臭惡物便安¶
　小兒用乳汁調妙(海藏云此瀉内熱之極不能開發/於外則宜此内雖過泄外亦開發)¶
　(即透肌膚之藥/與至寶丹同)¶
小兒癍疹黑陷方¶
　　乾臙脂(三/錢)胡桃(一箇燒/存性)¶
<pb:KR3e0078_WYG_087-17b>¶
　右為細末煎胡荽酒調下藥一錢立效　右治死血¶
　黑陷凡前方用穿山甲及麝香等藥治黑陷皆為氣¶
　滯者設也　右方皆裏藥第二證所謂毒氣太盛内¶
　外蒸爍毒復入裏必心煩狂躁氣喘妄言如見鬼神¶
　大小便秘渴而腹脹者所宜選而用之者也¶
閻紫草散　治瘡痘黑陷曽服此方愈亢錢皆云有枳¶
　殻難服¶
　　紫草　甘草　糯米(亢云此味極/好助胃氣)黄茋(各等/分)¶
<pb:KR3e0078_WYG_087-18a>¶
　右水煎服¶
丹痘瘡黑陷二種因氣虚而毒氣不能盡出者用黄茋¶
人參酒炒紫草治之顔色正者如上治法(參茋之補佐/以紫草之通)¶
(利/也)¶
魏變黑歸腎乃氣弱不能畜血血亦不榮故致枯萎而¶
黑只用保元湯加芎桂補提其氣氣旺則黑者轉而為¶
黄矣¶
　右補虚例第三證所謂内虛而不能使陽氣以副云¶
<pb:KR3e0078_WYG_087-18b>¶
　云者之所宜也¶
吳氏云痘色初深紅者必變紫紫必變黑紫黑必致於¶
乾枯此血熱漸變理勢之一定不移者也故初見深紅¶
失於解散至於乾枯黑陷危殆極矣治法當以涼血退¶
熱為主看其微甚或利大便或利小便或用解散之劑¶
頂雖平陷不可專以氣虚例之而惟用參茋補劑補則¶
氣愈盛而血愈乾涸矣　翁氏治血熱證七八日間有¶
紫黑乾枯及青灰乾黑陷者其奪命大造談笑博金一¶
<pb:KR3e0078_WYG_087-19a>¶
字金或百祥牛李豬尾等方然早能涼血解毒必無此¶
患患此而後用此藥得全者少矣若服涼解之藥過多¶
以致泄瀉滑脫而成黑陷者仍從陳氏法以木香異功¶
治之又不得以血熱為拘也¶
奪命五毒丹　治痘黑陷倒靨乾枯不起者神驗¶
　　月魄(蟾酥/少許)吐月華(牛黄/二分)銀紅(硃砂/一錢)男王(雄黄/三分)梅精¶
　　(氷片/二分)¶
　右五味用豶豬尾血為丸如麻子大薄荷湯下一丸¶
<pb:KR3e0078_WYG_087-19b>¶
　移時活動¶
談笑博金丹　治同上¶
　取用寅亥戌未四時四靈丹加臍香下　俱用天靈¶
　蓋¶
大造保童丸　治同上兼治痘毒亦妙¶
　　一蠻子(人胎骨/炙過)二狼子(狗胎骨/酥過)三猫子(猫胎骨/炙過)¶
　　右加臍香下¶
　一字金丹　治同上¶
<pb:KR3e0078_WYG_087-20a>¶
　　紫花地丁　金線重樓　山慈菇¶
至寶丹　治同上¶
　　戌腹糧(即將火米淨室與犬食飽取其冀洗/淨炙乾研細每一兩麝香一二分)¶
一粒金丹　治同上虚證雖死者可立活¶
　　腽肭臍(二/)鴉片(三/)氷片(二/)麝香(一/)原蠶蛾(二/)¶
　已上六方治危急痘證有起死回生之妙¶
獨神散(即前穿/山甲方)¶
天真膏　治黑陷乾枯紅紫及癍不退用此救之十全¶
<pb:KR3e0078_WYG_087-20b>¶
　四五¶
　初生小兒解下黑糞用磁罐収貯加水銀二兩麝香¶
　一錢黄蠟封口埋於土中愈久愈妙久而化而為水¶
　毎遇前證看兒大小熱毒盛者量與二三茶匙酒煎¶
　紫草湯對半和匀服之立時紅潤活澤真秘方也勝¶
　天靈蓋枯臭無益之物萬萬矣緣此糞原係母之真¶
　血所化蓋以血補血且入土日久又得隂氣多故能¶
　解毒　百日内小兒熱而煩躁啼哭不止用少許㸃¶
<pb:KR3e0078_WYG_087-21a>¶
　入眼角二三次便能神安氣和而睡蓋又能清心熱¶
　也¶
大成散　治痘出不快或頂陷或灰白黑陷一切不起¶
　發之證俱可用之¶
　　穿山甲(酒炒/一兩)甘草末(二/錢)雄黄　硃砂(各一/錢半)紫草(三/錢)¶
　　麝香(二/分)¶
　右毎五嵗兒用二分　冷證熱酒調下　熱證紫草¶
　湯下　寒者加入治中散内用　熱證加入小無比¶
<pb:KR3e0078_WYG_087-21b>¶
　散内¶
無價散　治黑陷欲死者¶
　用無病小兒糞臘月將傾銀罐二箇上下合定鹽泥¶
　固濟火煆通紅取出為末蜜水調服一錢一方加麝¶
　香氷片少許¶
　　　灰白¶
丹爐灰白色靜者怯者作寒看躁者勇者焮發者作熱¶
看　凡痘疹白色將靨如豆殻者蓋因初起時飲水多¶
<pb:KR3e0078_WYG_087-22a>¶
其靨不齊俗呼倒靨不妨但服實表之劑如毒氣鬱裏¶
消息他大小便如大便閉通大便小便閉通小便無妨¶
　薛前證不起發不紅活者此因脾肺氣虚用參茋四¶
聖散(起/發)　頂陷灰白瀉渴者脾肺虚寒用木香散異功¶
散(出不/快)　張痘初出時色白者氣血虚也便宜大補氣¶
血參术茋芎升麻乾薑甘草木香丁香酒洗當歸白芍¶
藥若大便瀉加訶子肉果　丹溪治吳□小兒周嵗痘¶
癢色白甚癢藥中毎加參茋半兩白术七分丁香兩箇¶
<pb:KR3e0078_WYG_087-22b>¶
當歸一錢官桂三分水煎服¶
　右治虚寒例¶
婁予族姪女笄年出痘灰白色身熱喘嗽渴脈洪有力¶
與八物湯加連翹桔梗犀角屑半夏木通紫草乾葛石¶
膏杏枳連芩前胡瓜蔞仁服之十貼後色紅活喘嗽緩¶
減漸微但熱未除遂於前方減茋杏胡枳連芩蔞七味¶
服三十餘貼而安安後髪皆落月餘方起牀虚之極也¶
　又一男子二十餘嵗出痘已破未破者灰白色又雜¶
<pb:KR3e0078_WYG_087-23a>¶
間以黑陷倒靨者發熱寒戰身痛脈洪或時弦亦與八¶
物加木通紅花紫草陳皮連翹服十餘貼而安¶
　右治虚熱例¶
凡血氣不足灰白頂陷不起者宜内托散(即十宣散/見起發)加¶
紫草并乳汁調補　痘色灰白漿不滿足欲成倒塌皮¶
薄易破者保元湯(大/法)加芎歸芍藥升麻人乳好酒進之¶
　右補虛例　有一等白痘似粉醫人所不識有盤有¶
　頂而軟肥者以加減大紫草散主之¶
<pb:KR3e0078_WYG_087-23b>¶
加減大紫草散　治白痘似粉人所不識者¶
　　紫草　人參　茯苓　黄茋　白术　芍藥　川¶
　　芎　當歸　甘草　糯米¶
　右各等分為麄散毎服四五錢水煎服　一方有木¶
　通無黄茋名紫草快癍散　又一方去甘草加木通¶
　防風名參茋四聖散治表裏俱虚¶
補元湯　治痘頂充滿而根盤不聚色不紅活乃氣有¶
　餘而血不足也¶
<pb:KR3e0078_WYG_087-24a>¶
　　川芎　當歸　白芍藥(酒/炒)熟地黄(各一/錢)紫草　紅¶
　　花(各酒洗/七分)陳皮　甘草(各三/分)白术(酒炒一/錢五分)¶
　酒水各半盞糯米五十粒棗二枚煎服¶
活血散　治痘色淡白¶
　　當歸　赤芍藥(酒/炒)紫草　川芎　紅花(各五/錢)血竭¶
　　(一/錢)木香(二/錢)¶
　右為末毎五嵗者服一錢十嵗已上者服二錢好酒¶
　調下　熱極血焦不紅活者酒煎紫草湯調下¶
<pb:KR3e0078_WYG_087-24b>¶
保生散　治氣血俱虚灰白色不灌膿回漿者¶
　　紫河車(一具焙/為末)龜板(酥炙/五錢)　一方有鹿茸五錢¶
　右為末毎服五七分或一錢氣虚者保元湯下血虛¶
　芎歸紫草煎湯下¶
混元散　治同上¶
　　紫河車(一具分作/五七塊)¶
　用白糯米三合水淘淨入無油銚内同炒以米黄色¶
　為度同為末毎用五七分兒大者一錢極補氣血能¶
<pb:KR3e0078_WYG_087-25a>¶
　助灌漿如神緣糯米性温得紫河車之氣純化為河¶
　車故其補功最速譬之造酒米從麯化意也¶
内助丹¶
　　黄茋(酒/炒)人參(酒/炒)白术　茯苓　當歸　陳皮　半¶
　　夏　厚朴　肉桂　山查¶
　薑三片棗一枚糯米五十粒水煎服　如不食加人¶
　乳一杯　癢甚加大附子　寒戰不止加附子防風¶
　渴加麥門冬　瀉加澤瀉猪苓不止加訶子肉果¶
<pb:KR3e0078_WYG_087-25b>¶
助陽丹　癢塌不起根窠不紅¶
　　黄茋　人參　白芍藥(各酒炒/一錢)甘草(三/分)川芎(一/錢)¶
　　當歸(一/錢)紅花(五/分)陳皮(八/分)官桂(二/分)¶
　薑棗水煎服¶
回生起死丹　治痘灰白寒氣逆上不食腹脹嘔吐肚¶
　痛泄瀉清水手足俱冷¶
　　丁香(九/枚)乾薑(一/錢)¶
　水煎熱服被蓋片時令脾胃温煖隂退陽回痘自紅¶
<pb:KR3e0078_WYG_087-26a>¶
　活¶
　　　夾疹(狀如錦紋其中有空缺處如雲頭様者/為癍徧身無空處疎宻不等者為疹)¶
萬疹一名麻子君火所為也(或曰脾/為疹)經曰少隂所至為¶
瘍疹在人則心火主之夫心火亢甚則制已所勝焚灼¶
肺金肺主皮毛故疹毒見於皮膚之間蚊蚤所咬之狀¶
痘瘡只出一般者善若與疹毒並出謂之夾疹其候極¶
惡惟痘本稀踈而夾疹者庶乎可治瘡本稠宻與疹並¶
出彼此相混瑣碎莫辨急用辛涼之藥發而解之如疹¶
<pb:KR3e0078_WYG_087-26b>¶
毒漸消瘡本磊落者亦可治也疹痘相併毒不少減此¶
危惡之疾孰能料其生乎　瘡出夾疹者荆防敗毒散¶
主之疹毒消者可治如瘡収靨後復出疹者此餘毒解¶
散之兆不須治之　薛夫疹乃風邪外患痘為胎毒内¶
發二證並作臟腑俱病也二者相雜赤暈發焮痘瘡愈¶
盛誤謂痘出太宻多不可救然此乃夾疹痘也當治以¶
人參羌活散疹毒即解痘勢亦退其元氣虧損不能結¶
痂當補脾胃為急也　翁痘内夾出丹疹者不必治之¶
<pb:KR3e0078_WYG_087-27a>¶
當以托痘為主痘出而疹自消矣¶
荆防敗毒散¶
　　柴胡　甘草　人參　桔梗　川芎　茯苓　枳¶
　　殻　前胡　羌活　獨活　荆芥穗　防風(各等/分)¶
　右剉細加薄荷五葉水一盞煎七分去查温服¶
人參羌活湯　治時氣痘疹兼於發表¶
　　人參　羌活　獨活　柴胡　前胡　桔梗　茯¶
　　苓　枳殻　川芎　天麻　甘草　地骨皮(各三/分)¶
<pb:KR3e0078_WYG_087-27b>¶
　右入薄荷五分薑水煎服　右表證多者宜之¶
清和飲¶
　　地骨皮(鮮/者)麥門冬(去心各/二錢)生地黄　知母　貝母¶
　　橘紅　茯苓　甘草　荆芥穗(各七/分)牛蒡子(炒研/一錢)¶
　　(五/分)桔梗(五/分)全瓜蔞(一/錢)¶
　右裏證多者宜之　虚者加人參黄茋¶
　　　夾癍¶
萬活人書云傷寒下之太早熱氣乘虚入胃發癍下之¶
<pb:KR3e0078_WYG_087-28a>¶
大遲熱留胃中發癍胃爛亦發癍癍者乃熱毒鬱遏煎¶
熬隂血血得熱而不解浮於肌肉為癍足陽明胃主之¶
痘瘡初出皮肉紅腫片片如錦紋者此夾癍也以辛涼¶
之藥解之其癍漸退瘡本堅實者吉否則皮膚癍爛瘡¶
易瘙癢所謂皮嫰易破者是也如赤癍成塊其肉浮腫¶
結硬者又名丹瘤其毒最酷瘡未成就此先潰爛工不¶
能治　夾癍痘亦用荆防敗毒散主之癍退可治　張¶
痘出而夾癍者痘毒隨臟而出其毒發之勢最為迅疾¶
<pb:KR3e0078_WYG_087-28b>¶
或血太過而氣不及則衛氣疎缺不能宻䕶脈絡而致¶
太過之血夾毒上浮亦乘毒出之勢而發為癍也較前¶
夾疹者稍為易治如瘡起齊其内必虚癍多從内解如¶
不解以升麻湯加歸芍主之又有或結痂後而發者餘¶
毒熱盛煎熬肉分其癍必爛以消毒散(出不/快)加歸芍防¶
風盛則用連翹湯(疽大小/便祕)爛處以生肌散(潰/爛)傅之若夾¶
毒初出色赤如火乃毒滯不能宣發之故以四順飲(發/熱)¶
利之如大便利一二次而癍或退則血附氣位急用四¶
<pb:KR3e0078_WYG_087-29a>¶
君子湯(不能/食)加茋薑棗與服以防其損陷如不止加肉¶
豆&KR0371;必止　翁用𤣥參升麻湯(咽/喉)黄芩荆芥白芍歸芎¶
在初多用表散在後多用解利紅癍易退紫癍稍難藍¶
癍不可治矣　婁用白虎湯　袁痘中夾癍陽明受梟¶
炎之毒盛而然丁桂之藥纎毫莫可投也　張半仙用¶
黄連解毒湯以治夾癍之痘則失之太寒　錢氏用㯽¶
榔大黄以療痘中之癍則失之太峻總不如犀角地黄¶
湯以徹内陽明之鬱毒五龍化癍湯以消外蚊咬之血¶
<pb:KR3e0078_WYG_087-29b>¶
紋内外夾攻表裏調和斯能復全矣　愚治痘裏夾癍¶
者極多但見形就是癍不見痘様者熱毒峻烈克全者¶
十止三四兩日而癍見者速清逐為尚患此者必煩躁¶
譫語渴飲不寧如劉禪師用地龍汁和犀角水投服亦¶
心得治癍之法者矣¶
山梔子湯　治痘瘡及癍毒狀如蚊蚤所齧毒盛黑色¶
　者¶
　　山梔子仁　白蘚皮　赤芍藥　升麻(各一/兩)寒水¶
<pb:KR3e0078_WYG_087-30a>¶
　　石　甘草(各五/錢)¶
　右為細末毎服一錢水八分紫草薄荷各少許同煎¶
　至五分去查放溫服¶
袁氏方¶
　　紫草　紅花　犀角　木通　芍藥　生地黄¶
　　茯苓　甘草　蟬蛻¶
　燈草金銀煎服　外加荆芥紫蘇木通荔枝殻鳯凰¶
　脫升麻楊枝濃煎湯浴之¶
<pb:KR3e0078_WYG_087-30b>¶
陽毒升麻湯　面赤狂言煩躁腰背疼下利脈浮喉痛¶
　　升麻(五/錢)犀角　射干　黄芩　人參　甘草(各二/錢半)¶
　右水煎服¶
夾癭袁夾癭為痰毒凝結而成也或結於項頸或結於¶
耳後或結於腋下大者如桃小者似李長者似瓜短者¶
似棗身烙煩渴勢若不凶痘三四日而癭作則毒隨痘¶
洩膿隨痘灌自可挽全而無害倘癭紅腫將膿而痘隨¶
標焉吾恐毒膿一潰元氣囂漓痘焉能表暴充灌乎七¶
<pb:KR3e0078_WYG_087-31a>¶
八之期痘已黄蠟而癭作焉保䕶元氣消毒袪邪竟獲¶
綏全之慶雖潰無妨治法在乎審日期之先後視元氣¶
之厚薄紀男女之大小範時令之寒暑庶㡬免紊錯之¶
愆矣癭已紅腫而痘標焉法宜托裏毒盛消其毒元虚¶
補其元木通桔梗解毒而徹闗鎖惡實生地除梟而袪¶
榮炎甘草清理諸邪蟬蛻袪風辟毒芍藥洩諸經之鬱¶
火荆芥散陽明之風邪諸藥缺一不可也　痘起遂發¶
癭治以補托如芩連之藥不可用耗爍之劑不宜投消¶
<pb:KR3e0078_WYG_087-31b>¶
痰解毒為尚　痘標而癭破流膿出血自致元氣虚虧¶
大用黄茋衛元湯可也人參黄茋川歸紅花桔梗芍藥¶
甘草防風煎服　痘兩三日而癭毒仍作急用三消散¶
半夏川歸茯苓甘草木通紅花生地芍藥牛蒡子天花¶
粉蟬蛻燈草煎服　痘七八日充灌而癭作宜服沖和¶
飲子人參黄茋麥門柴胡防風荆芥芍藥茯苓炒白术¶
桔梗連翹當歸瓜蔞根頻進四服自愈矣　歌曰木通¶
生地併黄茋桔梗當歸芍藥俱大力蟬蛻兼甘草白茯¶
<pb:KR3e0078_WYG_087-32a>¶
殭蠶効實竒上焦加味升麻引貝母門冬不可遺下焦¶
牛膝相資助𦂳覔山姑倍用之熱多荆芥隨多少疼極¶
還㝷白芷醫　愚按方治證須驗時日若頭面盡腫而¶
癭腫則諸痘決不能鼎峻多致損傷¶
夾丹袁痘裏發丹内熱之極而然也不宜遽用極寒透¶
裏之劑若標兩三日竟以化癍湯徐徐浴之内服生地¶
牛蒡子芍藥甘草木通荆芥穗其毒自消矣若用豬膽¶
京墨氷片塗之竟罹其害慎之頭面項頸倘如蛇纒硬¶
<pb:KR3e0078_WYG_087-32b>¶
腫火燒疼痛梟毒輳於上宜用炒黄連紫草車前子梔¶
子等藥　余治痘丹準前藥加減單用露桃花二錢即¶
丹収痘朗若腫疼須加柴胡羌活生地芍藥倍之有用¶
鳯尾草獨煎湯飲豈知山蕨即鳯尾草名也性極寒而¶
沈走恐傷於痘不可輕用¶
夾瘡瘍袁痘裏夾瘡痘迎瘡見隙而盤據愈加多宻矣¶
痘起氣虚風癢自作宜用紫蘇荆芥湯浴之隨用芍藥¶
生地防風黄茋白术殭蠶甘草蟬蛻等藥服之可也若¶
<pb:KR3e0078_WYG_087-33a>¶
男女種患楊梅惡瘡痛不可忍而痘適標其間李少陽¶
用蝸牛丹以治但香油皂子仁不可輕用若患肥疳瘡¶
如松香輕粉飛丹雄黄皆不可塗也　歌曰黄茋芍藥¶
直殭蠶生地防風白术聯甘草紅花牛蒡子酒煎來服¶
効難言若是楊梅瘡破爛牛黄土茯倍加焉痛極乳香¶
些少助自然瘡可痘安痊　余歴驗小兒痘種於瘡瘍¶
中痘雖美麗勢必梟癢若不按法製湯以浴痘蹲聚於¶
瘡隙奚克鼎峻尹頭陀專以香馬蘭藤煎湯浴夾瘡瘍¶
<pb:KR3e0078_WYG_087-33b>¶
之痘允得鎮痘之妙但香馬蘭有三種分别青紅白根¶
浮上紅者甚佳採用則可治法升麻黄茋為君芍藥生¶
地為臣羌活防風為佐甘草蟬蛻為使此準格也¶
夾損傷袁痘標一兩日或致撲跌或犯金石所傷則脾¶
脈虧損而血氣走散痘終受其阻厄李少陽用孩骨胡¶
桃酒以治則失之峻利況胡桃又作瀉之物用之不宜¶
王近川用歸尾桃仁湯以治則失之狂妄痘中豈宜破¶
敗其血者耶準依劉半塘拱元散人參黄茋當歸紅花¶
<pb:KR3e0078_WYG_087-34a>¶
伏鳯雛蟬蛻防風芍藥甘草以補托其内用文蛤棕灰¶
盫於傷處以収歛其外可也若損而不破者用蝦蟆皮¶
貼之徐徐以手摩撫若是湯潑火烙者不宜敷以生冷¶
之藥以凝滯其痘也　歌曰損傷須覔伏鳯雛土鼈參¶
茋蟬蛻馳橘紅甘草當歸合再入紅花防地俱　昔黄¶
舍人次子十三嵗患痘兩朝上樓失足損傷頭額致血¶
淋漓父母痛哭以為痘中損傷必不能生矣請予視治¶
即將前方倍下參茋歸地連進四服而痘遂鼎灌身帶¶
<pb:KR3e0078_WYG_087-34b>¶
不寧加茯神桂心外單用棕灰敷之不半月而自靨脫¶
全美但痛甚者少加乳香若外傷重痕濶弗克収痂用¶
白芨白歛象皮末摻之自痊¶
　　　痘疔(諸痘中有獨大者或黑或白其根結硬即/是痘疔如疔瘡様直抵筋骨宜桃破以四)¶
　　　(聖散㸃之無凡黑陷中有微尖頂如苦楮/様者疔也  此狀者謂之黑陷非疔也)¶
萬痘疔者熱毒蓄積氣血腐壊而成也狀如數種乃疫¶
毒之氣最為惡候宜謹察之有肌肉微腫狀如堆粟不¶
分顆粒者此氣滯血凝毒氣鬱結也有初出紅㸃漸變¶
<pb:KR3e0078_WYG_087-35a>¶
黑色其硬如石者此肌肉已敗氣血中虚不能載毒而¶
出反致陷伏也有中心黑陷四畔突起戴漿者此血隨¶
毒走氣不為用也有中心戴漿四畔乾陷焦黑者此氣¶
附毒出血不為使也有頭戴白漿自破潰爛者此氣血¶
不充皮膚敗壊也有為水泡溶溶易破者此火濕併行¶
氣虚不能歛束也有為血泡色紫易破者此血熱妄行¶
不能自附於氣也有瘡頭鍼孔漿水自出者此衛氣已¶
敗其液外脫也此數證者於五六日間候之但見一證¶
<pb:KR3e0078_WYG_087-35b>¶
即不可治　薛痘疔又謂之賊痘或三五枚或五七枚¶
問雜於諸痘之問其色紫黯作痛不寧以致諸證蜂起¶
不能灌膿甚至不救乃熱毒勢甚併結也用仙方活命¶
飲(瘡/瘍)如二便祕澀量加大黄遍身拘急加麻黄外必用¶
線鍼挑破出黑血或吮出毒血以泄其毒餘痘纔可灌¶
膿否則其毒無從而解必致不起如未應急用隔蒜灸¶
若毒氣盛者或不知痛者不用蒜隔就著肉灼艾灸之¶
若灸後瘡頭紅腫發焮用鍼挑破出毒血灼艾尤好雖¶
<pb:KR3e0078_WYG_087-36a>¶
此法未出方書予屢用屢驗者世多用至寶丹之類亦¶
不可恃　别見起法證治宜參攷　凡痘瘡起發之時¶
但見乾燥其根焦黑者即内服奪命丹(見/形)外用四聖散¶
塗之　如原有瘡疹或灌瘡未愈或瘡將較瘢嫰者至¶
痘出之時其處痘本攢聚形色黑潰急以鍼刺破之吮¶
去毒血外以四聖散塗之内服加味四聖湯(見/形)調無價¶
散(倒/靨)併奪命丹主之　如瘡焦黑渾身皆是者看大便¶
何如若大便祕者内服承氣湯(便/秘)調無價散外用水楊¶
<pb:KR3e0078_WYG_087-36b>¶
湯浴法(起/發)大便利者内服十全大補湯(汗/)陳氏木香散¶
(瀉/)調無價散合奪命丹外用水楊湯浴法¶
四聖散¶
　　菉豆(四十/九粒)豌豆(四十九粒/各燒存性)珍珠(一/分)油頭髪(燒過/一分)¶
　右為細末臙脂水調先以簪子撥開黑瘡以此塗之¶
二聖散　治痘疔挑破以此㸃之¶
　　雄黄(二/錢)紫草(三/錢)¶
　右研末用油臙脂調¶
<pb:KR3e0078_WYG_087-37a>¶
敷方　痂後痘疔潰爛成坑内見筋骨以此敷之¶
　　赤石脂　膩粉　黄蘖　杭粉(炒/)血竭　伏龍肝¶
　　(各一/錢)飛丹(炒八/分)髪灰(五/分)乳香　没藥(各三/分)氷片(三/厘)¶
　　蜜陀僧(飛過/二錢)有臭氣加阿魏三四分¶
　右為細末綿紙篩過敷之外用膏藥貼　内服人參¶
　敗毒散加穿山甲蟬蛻連翹¶
拔毒膏　治痘疔¶
　　雄黄(研/)¶
<pb:KR3e0078_WYG_087-37b>¶
　右用臙脂重浸水令濃調雄黄㸃疔痘上立時紅活¶
　亦神法也蓋雄黄能拔毒臙脂能活血也¶
飛龍奪命丹　治痘疔痘毒痘癰或麻木嘔吐重者昏¶
　憒咬牙¶
　　真蟾酥(乾者/酒化)輕粉(各一/錢)枯白礬　寒水石　銅綠¶
　　乳香　没藥　麝香(各二/錢)硃砂(六/錢)蝸牛(四十二箇/另研如無)¶
　　(亦/可)¶
　右各為末入蟾酥蝸牛或加酒少許糊丸菉豆大毎¶
<pb:KR3e0078_WYG_087-38a>¶
　服一丸温酒或葱湯送下重者外用隔蒜法灸甚者¶
　多灸或著肉灸¶
捲簾疔　袁痘六七朝舌望上捲喉鎖煩渴𦂳痛飲食¶
難進不知者妄用刀割舌下青筋儵時致死豈知疔毒¶
結坐於舌根疔甚者如黑豆次者似葡萄犯此證候要¶
把銀鈎鈎破患處儘淨惡血隨以苦茶嗽口盡吐其毒¶
血而以後方投之　歌曰䀯仙妙製龍宫丹氷片硼砂¶
青黛間薄荷荆芥殭蠶炒還覔黄連法製難按合研匀¶
<pb:KR3e0078_WYG_087-38b>¶
為細末慢吹喉内捲簾翻　按此疔人多不曉夭殺兒¶
童若患此者痘定經於心急宜清解若補助之藥不宜¶
服也有方用蛤蜊汁和玉露滴者亦可¶
燕窩疔　痘形五六日而腋下硬腫兩手坦垂不能活¶
動轉舒煩躁譫語眼碧臉赤惡渴吐沫不知者以為結¶
癰而然豈知痘毒結坐於腋下名曰燕窩疔急用銀鍼¶
挑去其根盡除惡血隨將燕窩打水澄清者洗淨而以¶
珍珠末和油臙脂塗其患處内服消毒飲　歌曰燕窩¶
<pb:KR3e0078_WYG_087-39a>¶
疔欲燕窩除挑破須將澄去泥洗淨盡除其毒血油臙¶
脂和米珍珠塗抹其中時刻候管教毒盡痘離離　又¶
曰消毒飲是鼠粘先甘草通茯生地全紅花犀芍連翹¶
合燈草濃煎毒盡捐　余歴詳察此痘左腋濳注則右¶
體之痘沈伏而失色右腋濳注則左體之痘叛逆而無¶
元是準格也若曰疔左而左痘壊則誤矣有方以蜒蝣¶
和核桃肉吞者雖暫獲効終之無濟¶
火珠疔　痘值六七日而鼻竅中闐塞噴火氣息甚難¶
<pb:KR3e0078_WYG_087-39b>¶
惡渴煩躁面赤眼紅痰𦂳飲食不餐名曰火珠疔外要¶
鈎破隨將藥㸃入眼角再服瀉金湯則愈矣　歌曰鼻¶
中闐塞火珠疔速要鈎穿眼上行黄連膏和梅花片㸃¶
滴其中左右經再服瀉金湯二劑自然毒盡得安寧¶
瀉金湯歌曰烏犀桔梗鼠粘行芍藥甘梢伏火青生地¶
紅花通紫草合煎服後自消疔　按此痘疔患於小兒¶
們人昧以為息肉闐塞不知挑剔屢致枉死慣治者允¶
宜詳驗眼翻氣急手足亂撒候則是矣或以田螺水滴¶
<pb:KR3e0078_WYG_087-40a>¶
入者未善¶
忘汲疔　痘值六七之期兩眼沿儵然結座疔毒封蛤¶
腫脹熱極而面色紫煩渴則以治鼻疔法治之挑破處¶
速以瓦葱搗爛盫之蓋此處不可以鈎穿者也　歌曰¶
眼沿生疔眼必瞎自有仙家神治法瓦葱細搗盫封牢¶
莫待風梟再作惡　昔穆修治此疔專用山慈菇和螳¶
螂肉搗爛盫上取疔根亦捷法也¶
豢虎疔　痘期裏正要㑹膿結蠟而耳孔内結成疔毒¶
<pb:KR3e0078_WYG_087-40b>¶
蓋腎地宜無痘毒而疔獨輳結於此者則梟炎熾而癸¶
元已耗矣急宜錐破隨用鵞管石女貞子薄荷共研為¶
極細末吹於患處再用馬蘭根洗淨寸斷塞耳　歌曰¶
豢虎由來兩耳中少陽臨證製吹筒鵞管石和女貞子¶
薄荷三味并相攻再把馬蘭根洗淨隨將寸斷塞其中¶
不須時刻相回挽自然疔裏見竒功　按此方鵞管石¶
宜改元精石以元精而寫鵞管此亦傳易隠射之失也¶
内還有氷片女貞子亦是女貞抄曰子者亦傳訛也¶
<pb:KR3e0078_WYG_087-41a>¶
注命疔　疔期裏兩足掌心痘毒輳結成疔硬腫惡痛¶
或如錢様或如大黑豆或如胡椒粒紫筋直注透足股¶
盤處其毒甚矣速鋤取其根盡浄其血隨用田螺水¶
調和氷片㸃三次把慎火草菉豆浸脹搗爛盫於患處¶
内服化毒丹　歌曰痘裏如生注命疔花欄決定不為¶
輕銀鍼挑盡其中毒㝷箇田螺吐水清調和氷片臙脂¶
㸃再覔龍鱗草要真(即慎火草又/名火丹草)脫皮菉豆浸漬脹共¶
搗將來盫一層内把化毒丹來服不怕疔生足掌心¶
<pb:KR3e0078_WYG_087-41b>¶
俗人多以足下疔不加意豈知疔雖生於下而綰刺於¶
上竟犯脾心二經時刻不可捱故曰注命¶
驪含疔　痘值五六朝身發惡熱躁譫語兩眼翻厥肚¶
腹膨脹小便閉塞惡痛呌號不寧蓋因梟毒澄聚於膀¶
胱而於陽莖竅裏驟結鴆疔名驪含疔語云痘疔結此¶
時刻要死急用銀硃氷片蟾酥牛黄麝香研匀極細末¶
將黄連細茶濃煎候冷取半匙調藥把細軟稻心蘸藥¶
通納其竅中再用油菜子鎈捋其莖内服木通敗毒散¶
<pb:KR3e0078_WYG_087-42a>¶
　歌曰驪含生疔疔如刀十箇疔來九不饒胡僧仙授¶
攻醫法繼後驪含命始逃牛黄氷片蟾酥麝和合銀硃¶
一様&KR3421;茶連數沸煎濃冷稻草心將蘸藥膏依方按法¶
相為用何畏疔錐日夜號　昔雲間一僧用細銀絲通¶
竅内隨以清水潄口淨吸之以盡其毒血外用珍珠片¶
腦調服亦驗¶
透腸疔　痘六七朝之内腹中飽悶絞痛難忍大便閉¶
結煩渴遂於糞門旁闔輳坐疔毒腫硬紫錐名曰透腸¶
<pb:KR3e0078_WYG_087-42b>¶
疔毒徹於陽明故耳速鍼錐其毒大用金銀花防風煎¶
湯透冷洗淨隨將輕粉珍珠片腦白歛末燈心蘸塗於¶
上内服黄連解毒湯　歌曰透腸疔毒命隨傾治得全¶
時漏必成此方竒效人誰得惟是晡仙用自珍片腦珍¶
珠與輕粉分兩般般無重輕要將白歛先為末澄過乾¶
時後併行毒収還冀時乾結潰爛來時極可憎　此疔¶
有剔後用苧根搗爛盫者有用桑杪搗爛和麝敷者俱¶
有明効總不如野菉豆末和紅花末乾摻甚美¶
<pb:KR3e0078_WYG_087-43a>¶
　　　痘癩¶
萬痘癩者熱毒拂鬱氣血虚弱肌肉敗壊經云熱勝則¶
肉腐若是也三理論曰脈浮而大浮為風虚大為氣强¶
風氣相摶必成&KR1034;疹身體為癢癢者名為泄風久久為¶
大癩凡氣血充實者外無虚風内無强邪必無是病惟¶
氣血素弱者不能榮衛於身易感天地肅殺之氣皮肉¶
之内虚風居之兼之痘疹穢毒疫癘惡氣擊搏燔灼流¶
散四布隨空而出所以瘡本稠宻身無完膚瘙癢難任¶
<pb:KR3e0078_WYG_087-43b>¶
肌肉潰爛而痘癩成矣急用大補氣血清熱解毒之法¶
庶可求全若待敗面堕鼻唇崩目盲肢體殘傷不致殞¶
命亦為廢人矣　凡瘡破成癩者用十全大補湯(汗/)苦¶
參丸合而服之外用滅瘢救苦散(収靨/)塗之¶
救苦散¶
　　苦參(一/兩)白蒺藜　胡麻　牛蒡子(各半/兩)甘草(二錢/五分)¶
　共為末酒調麫為丸竹葉湯下¶
　　　壅腫¶
<pb:KR3e0078_WYG_087-44a>¶
經曰熱盛則腫大抵毒之盛者必腫毒微者不腫凡瘡¶
出盡應期起發頭面以漸浮腫者此毒火發越聚於三¶
陽之分欲作膿血故宜皮肉焮腫也設當起發之時頭¶
面不腫者必瘡本磊落毒氣輕淺雖爾作膿根不占處¶
所以不腫必須治之如瘡本模糊起發不腫者此毒伏¶
於内不即發洩不可以毒輕論也如起發腫大皮肉如¶
常瘡尖而圓粒粒分明者此佳兆也若皮色鮮紅瘡本¶
成串粘聚平塌者若瘡色灰白成餅如錫面者若瘡焦¶
<pb:KR3e0078_WYG_087-44b>¶
紫無水者皆凶兆也有先起發頭面預腫此兼疫毒之¶
氣名大頭瘟者是也腮頷預腫者此名蝦蟆瘟也須兼¶
疫氣而治多凶少吉大凡瘡腫者直至乾漿結痂之時¶
毒化而腫消矣故應腫不腫應消不消者謹隄防之¶
凡瘡腫脹面浮目閉者急與解毒䕶目救咽喉相兼治¶
之内用消毒化斑湯(起/發)外用神應膏(見/形)䕶目　凡瘡腫¶
脹切防瘙癢正面之中不可少有破損者茍生癢破沙¶
崩之勢漸不可為邪氣内陷真氣外泄腫消而死矣但¶
<pb:KR3e0078_WYG_087-45a>¶
得破者復灌消者復腫飲食如常大小便自調者變凶¶
為吉用十全大補湯(汗/)苦參丸(痘/癩)合而治之　如瘡色¶
灰白面腫如錫餅者但看其人臟腑何如若能食大便¶
調小便長無他苦者多吉若不能食吐利併作或生瘙¶
癢者多凶　如頭面預腫或腮頰預腫者此時羌活救¶
苦湯(見起/發)¶
　　　潰爛(収靨門/㕘看)¶
萬痘瘡所貴者堅實不破圓淨成痂也其有潰爛者火¶
<pb:KR3e0078_WYG_087-45b>¶
勝也經曰熱勝則肉腐火之為用猛虐峻暴近之則躁¶
癢不寧迫之則焦痛難忍灼之則糜爛成瘡故敗物者¶
莫如火也火生於空非虚不燃乘之以風其燄益烈痘¶
瘡潰爛由肌肉素虚邪風侵襲風者善行數變行諸脈¶
絡散於榮衛之間一旦毒發於裏風應於表風火相扇¶
肌肉憤瞋皮膚決裂而瘡壊矣如膿成而潰則毒已化¶
但粘衣漬席不能乾較古方以敗草散主之誠良法也¶
膿漿未成其毒未化癢破潰爛者則衛氣暴泄津液不¶
<pb:KR3e0078_WYG_087-46a>¶
榮譬諸草木剝削其皮枯萎而死矣經曰根於中者命¶
曰神機神去則機息根於外者名曰氣化氣止則化絶¶
此之謂也　薛聞人氏云痘癍爛之證因當發散而不¶
發散則毒氣閉塞以致喘促悶亂不當發散而誤發散¶
則毒隨陽氣暴出於外遍身皮膚潰爛治宜調脾胃進¶
飲食大便調和榮衛健旺毒氣自解而無目赤咽痛口¶
瘡吐衂等證竊謂前證若發表過甚大便自利急用理¶
中丸荳&KR0371;丸(俱痘/瀉利)以救其裏亦有痘疹如蚊所齧而色¶
<pb:KR3e0078_WYG_087-46b>¶
黑乃危證也若大小便袐結煩躁用山梔子湯(痘夾/癍)豬¶
豬尾血調腦子治之自利不食者不可用蓋毒發於表¶
而妄汗之則腠理開泄榮衛益虚轉增瘡爛由是風邪¶
乘虚變證者有之若毒根於裏而妄下之則内氣愈虚¶
毒不能出而反入焉由是土不勝水變黑歸腎身體振¶
寒兩耳凥冷眼合肚脹其瘡黑陷十無一生治者審之¶
　瘡出太盛濃汁淋漓不可著蓆疼痛者乾黄土羅末¶
傅之甚者白龍散(癢/塌)帛裹撲之或敗草散(収/靨)貼之丹溪¶
<pb:KR3e0078_WYG_087-47a>¶
云瘡濕者用瀉濕乃肌表間濕宜用風藥白芷防風之¶
類聞人氏用麥麩襯卧暑月熱甚當藉之以芭蕉葉為¶
佳　或瘡已出定大便不通而膿汁不乾者此熱毒合¶
下證也宜牛黄丹利之　若瘡口濕及膿血雜流者百¶
花膏(収/靨)生肌散金華散綿蠒散(収/靨)魏氏白螺散乳香¶
韶粉散俱可用若靨後復生乃餘毒失於解利留滯於¶
肌肉之間而然也宜消毒散(出太/宻)或結痂久而不落亦¶
宜百花膏　若痘爛無膿吐利不止或二便下血乳食¶
<pb:KR3e0078_WYG_087-47b>¶
不化者不治之證也¶
牛黄丹　治瘡子出定大便不通瘡中膿水不乾¶
　　牛黄　大黄末(生/用)珍珠末　粉霜(各一/兩)¶
　右研匀煉蜜丸如黍米大毎服十粒人參湯下量兒¶
　大小加減¶
生肌散　治疳蝕不斂併痘後毒血雜流不収等瘡¶
　　地骨皮　黄連　五倍子　甘草　黄蘖(各等/分)¶
　右為細末乾摻瘡上¶
<pb:KR3e0078_WYG_087-48a>¶
金華散　治痘證後肥瘡疳瘡疥癬能収水涼肌解毒¶
　　黄丹(水飛過火/煆紅一兩)黄蘖(五/錢)黄連(五/錢)黄芩　大黄(各三/錢)¶
　　輕粉(一/錢)麝香(一/分)¶
　右為細末瘡濕乾摻燥用臘豬油熬化調搽¶
白螺散　專治瘡痘不収¶
　　白螺螄殻(不拘多少/古牆上取)¶
　右去土洗淨火煉紅取出存性為極細末瘡口濕處¶
　乾摻為妙¶
<pb:KR3e0078_WYG_087-48b>¶
乳香韶粉散　即韶粉散加乳香末三錢(韶粉散方見/落痂證治)¶
又方　荔枝殻(微燒/存性)草紙(燒灰/存性)敗茅(多年/者)¶
　三味共為細末或搽或摻自能収水結痂¶
又方　黄痘殻燒白灰為末摻之　如痘風癬以痘殻¶
　煎湯洗¶
秘傳茶葉方　痘爛遍身無皮膿水流出粘拈衣被茶¶
　葉要多揀去麤梗入滚水一渫即撈起再揀去梗濕¶
　鋪牀上用草紙隔一層令兒睡上一夜則膿皆乾¶
<pb:KR3e0078_WYG_087-49a>¶
蕎麥粉法(見収靨/證治)¶
蟬花散　治爛痘生蛆蟲及夏月諸蟲咬傷臭惡不可¶
　近者服之蟲皆化而為水蒼蠅亦不敢近¶
　　蟬蛻(洗淨/焙)青黛(澄去灰土/各五錢)北細辛(二錢/半)蛇退(一兩/燒存)¶
　　(性/)¶
　右為細末毎服三錢酒調下一加生寒水石細末¶
　　　臭痘¶
袁先哲云臭痘不死以其得化洩陽明之毒氣故耳若¶
<pb:KR3e0078_WYG_087-49b>¶
臭而黑爛成窩者元氣虧損亦死之證也患此者須服¶
定金湯¶
定金湯方¶
　　綿黄茋　人參　炒术　當歸　白芍藥　生地¶
　　黄　白茯苓　甘草　白芷　防風　荆芥　升¶
　　麻¶
　入芫荽一握白銀一塊燈心二十莖同煎服　予毎¶
　診臭痘膿血流溢者生臭不梟癢者生臭不延人者¶
<pb:KR3e0078_WYG_087-50a>¶
　生臭不抓脫者生臭不黑爛者生犯此須以芫荽艾¶
　葉燒闢其穢氣隨用升麻紫蘇湯楷挹其臭處淨潔¶
　其衣服牀被即服前方無不獲全若頂脇胸頸氣窩¶
　處凹爛黑臭洞見筋骨者必死之痘也四明余氏用¶
　寒水丹摻之亦可¶
寒水丹¶
　　雞骨灰(帶血肉/燒過)銀硃(各一/錢)氷片　赤石脂(各五/分)棕¶
　　衣灰(二/分)¶
<pb:KR3e0078_WYG_087-50b>¶
　右研細末洗淨徐徐摻之¶
　¶
　¶
　¶
　¶
　¶
　¶
　證治準繩卷八十七¶
