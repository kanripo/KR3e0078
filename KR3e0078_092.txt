# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.204025
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷九十二
<pb:KR3e0078_WYG_092-1a>¶
欽定四庫全書¶
　證治凖繩卷九十二¶
　　　　　　　　　　　　明　王肯堂　撰¶
　幼科¶
　　脾臟門¶
　　　疳¶
内經曰數食肥令人内熱數食甘令人中滿葢其病因¶
肥甘所致故命名曰疳若夫襁褓中之乳子與四五嵗¶
<pb:KR3e0078_WYG_092-1b>¶
之孩提乳哺未息胃氣未全而穀氣尚未充也父母不¶
能調将惟務姑息䑛犢寵愛遂令恣食肥甘與夫𤓰果¶
生冷及一切烹飪調和之味朝飱暮噉漸成積滯膠固¶
以致身熱體瘦面色痿黄或肚大青筋蟲痛瀉痢而諸¶
疳之症作矣　錢諸疳皆脾胃之病内亡津液之所作¶
也因大病或吐瀉後醫又以藥吐下致脾胃虛弱亡失¶
津液且小兒病疳皆愚醫之所壞病假如潮熱是一臟¶
虛一臟實而内發虛熱也法當補母而瀉本臟則愈假¶
<pb:KR3e0078_WYG_092-2a>¶
令日中發潮熱是心虛熱也肝為心母法宜先補肝母¶
肝實而後瀉心心得母氣則内平而潮熱自愈醫見潮¶
熱妄謂其實乃以大黄牙硝輩諸冷藥利之利既多而¶
不能禁則津液内亡漸成疳也又如癖病發作寒熱飲¶
水脇下有形硬痛法當用藥漸消磨之醫反以巴豆碙¶
砂輩駃藥下之小兒易虛易實下之既過胃中津液耗¶
損漸成疳瘦又有病傷寒五六日間有下證以冷藥下¶
之太過致脾胃虛而津液少即便引飲不止而生熱也¶
<pb:KR3e0078_WYG_092-2b>¶
熱氣内耗肌肉外消他邪相干證變諸端亦成疳病又¶
有吐瀉乆病或醫妄下之其虛益甚津液煩燥亦能成¶
疳也　小兒病癖由乳食不消伏在腹中乍凉乍熱飲¶
水不止或喘而𠻳與潮熱相類若不早治必成勞疳以¶
其有癖癥則令兒不食致脾胃虛而發熱故引飲也飲¶
多即蕩滌脾胃亡失津液不能傳化水穀其脉沉細益¶
不能飲食致脾胃虛衰四肢不舉諸邪遂生羸瘦而成¶
疳矣　楊兒童二十嵗以下其病為疳二十嵗以上其¶
<pb:KR3e0078_WYG_092-3a>¶
病為癆疳與癆皆氣血虛憊腸胃受傷致之同出而異¶
名也何者小兒臟腑嬌嫩飽則易傷乳哺飲食一或失¶
常不為疳者鮮矣疳皆乳食不調甘肥無節而作也或¶
嬰㓜闕乳粥飯太早耗傷形氣則疳之根生或三兩晬¶
後乳食稍多過飽無度則疳以傷得或恣食甘肥粘膩¶
生冷鹹醋以滯中脘則疳因積成或乳母寒暄失理飲¶
食乖常喜怒房勞即與兒乳則疳因母患傳氣而入此¶
非病家不能調適之過乎疳皆脾胃受病内無津液而¶
<pb:KR3e0078_WYG_092-3b>¶
作也有因吐瀉之後妄施吐下津液虛竭得之者有因¶
潮熱大下利無禁約胃中焦燥得之者有因傷寒裏證¶
冷駃太過渇引水漿變而生熱熱氣未散復於他邪得¶
之者又有病癖寒熱脇下痛硬或者不能漸與消磨遽¶
以碙巴峻決津液暴傷得之者此非醫家輕藥壞病之¶
過乎疳之為候頭皮光急毛髪焦稀顋縮鼻乾口嚵唇¶
白兩眼昏爛揉鼻撏眉脊聳體黄鬭牙咬甲焦渴自汗¶
尿白瀉酸肚脹腸鳴癖結潮熱酷嗜𤓰果鹹酸炭米泥¶
<pb:KR3e0078_WYG_092-4a>¶
土而欲飲水者皆其候也¶
肝疳亦名風疳亦名筋疳　錢肝疳白膜遮睛筋疳瀉¶
血而瘦　湯肝疳眼白青睛澀癢　聖惠揺頭揉目流¶
汗徧身合面而卧面色青黄髪竦頭焦筋青腦熱渾身¶
瘡癬腹中積聚下痢頻多乆而不痊轉甚羸瘦　曾氏¶
目生眵糞髪際左臉多青或白睛微黄瀉痢夾水或如¶
苔色¶
心疳亦名驚疳　錢氏面黄夾赤身壮熱　湯氏口内¶
<pb:KR3e0078_WYG_092-4b>¶
生瘡　聖惠渾身壮熱吐利無常頰赤面黄胸膈煩滿¶
鼻乾心躁口舌生瘡痢乆不痊多下膿血有時盗汗或¶
乃虛驚　楊氏小便赤澀五心皆熱　曾氏齩牙舒舌¶
愛飲冷水喜伏眠於地¶
脾疳亦名食疳　錢氏面黄腹大食泥土　湯氏脾疳¶
食不消胃疳多吐　聖惠腹多筋脈喘促氣粗乳食不¶
多心腹脹滿多啼欬逆面色痿黄骨立毛焦形枯力劣¶
胸膈壅悶水穀不消口鼻常乾情意不悦愛暗憎明腸¶
<pb:KR3e0078_WYG_092-5a>¶
胃不和利多酸臭　曾氏愛食冷物引飲無度身面俱¶
黄髪稀作穗頭大項小腹脹脚弱間或釀瀉肌瘦目慢¶
晝凉夜熱不思乳食　錢氏又云肥疳即脾疳也身瘦¶
虛黄乾而有瘡其候不一種種異端今略舉之目澀或¶
生白膜唇赤身乾黄或黑喜卧冷地或食泥土身有瘡¶
疥瀉青白黄沫水痢色變易腹滿身耳鼻皆有瘡髪鬢¶
作穗頭大項細極瘦飲水皆其證也　按此言脾疳證¶
候多與餘疳相濫葢疳為脾經本病固應兼之¶
<pb:KR3e0078_WYG_092-5b>¶
肺疳亦名氣疳　錢氏氣喘口鼻生瘡　聖惠咳𠻳氣¶
逆皮毛乾焦饒涕多啼咽喉不利揉鼻齩甲壮熱憎寒¶
唇邉赤癢腹内氣脹乳食漸稀大腸不調頻頻泄利糞¶
中米出皮上粟生　曽氏鼻下赤爛手足枯細口有腥¶
氣右腮㿠白¶
腎疳亦名急疳亦名骨疳　錢氏腎疳極瘦身有瘡疥¶
骨疳喜卧冷地　湯氏齒爪黒　聖惠肌骨消瘦齒齦¶
生瘡寒熱時作口鼻乾燥腦熱如火脚冷如氷吐逆既¶
<pb:KR3e0078_WYG_092-6a>¶
增乳食減少瀉利頻併下部開張肛門不收疳瘡癢痛¶
　曽氏兩耳内生瘡脚如鶴膝頭縫不合或未能行牙¶
齒生遲其縫臭爛傳作走馬疳之類楊五臟疳傷大抵¶
然爾析而論之曰五疳出蟲曰蛔疳曰脊疳曰腦疳曰¶
乾疳曰疳渇曰疳瀉曰疳痢曰疳腫脹曰疳癆曰無辜¶
疳曰丁奚曰哺露證狀非一可不舉宏撮要而條析之¶
乎五疳出蟲者疳傷之源雖起於乳餔不調然臟腑停¶
積已乆莫不化而為蟲其蟲或如絲髪或如馬尾多出¶
<pb:KR3e0078_WYG_092-6b>¶
於頭項腹背之間黄白或赤者可醫青黒則難療也蛔¶
疳者失乳飯早食肉太早或腸胃停蓄甜膩化為蛔蟲¶
皺眉多啼嘔吐清沫腹中乍痛肚腹青筋唇口紫黑腸¶
頭齒癢是也(蛔雖食蟲蟲不可動/從口鼻出者難治)脊疳者蟲蝕脊膂身¶
熱羸黄積中生熱煩渴下痢拍背如鼓鳴脊骨如鋸齒¶
或十指皆瘡頻齧爪甲是也腦疳者胎中素挾風熱生¶
下乳哺越常頭皮光急滿頭餅瘡腦熱如火髪結如穗¶
遍身多汗顋腫𩕄髙是也(臨産多慾亦/然易損兒眼)乾疳者瘦悴少¶
<pb:KR3e0078_WYG_092-7a>¶
血舌乾多啼其病在心目不轉睛乾啼少淚其病在肝¶
身熱尿乾手足清冷其病在腎聲焦皮燥大便乾結其¶
病在肺搭口癡眠胷脘乾渇其病在脾總為五乾疳是¶
也疳渇者臟中夙有疳氣加之乳母恣食五辛酒麵炙¶
&KR1572;使小兒心肺壅熱日則煩渇引水乳食不進夜則渇¶
止是爾疳瀉者毛乾唇白額上青紋肚脹腸鳴泄下糟¶
粕是爾(勿用熱/藥止之)疳痢者挾授風寒暑濕或冷熱不調或¶
停積宿滯水穀不聚頻下惡物是爾疳腫脹者虛中有¶
<pb:KR3e0078_WYG_092-7b>¶
積其毒與氣交并故令腹肚緊脹由是脾復受濕故令¶
頭面脚手虛浮是爾(法當磨/積調氣)疳勞者潮熱往來五心煩¶
熱手足心及胸前熱而發瘡盗汗骨蒸𠻳喘枯悴是爾¶
或渇而復瀉飲水惡食肚硬如石面色如銀斷不可活¶
無辜疳者腦後項邊有核如彈按之轉動軟而不痛其¶
間有蟲如米粉不速破之則蟲隨熱氣流散淫蝕臟腑¶
以致肢體癰瘡便利膿血壯熱羸瘦頭露骨髙是爾(鍼/刺)¶
(破膏/藥貼)或澣濯兒衣露於簷下為雌鳥落羽所汚兒着此¶
<pb:KR3e0078_WYG_092-8a>¶
衣蟲入皮毛亦致無辜之疾兒衣已晒須㣲火烘之其¶
若手足極細項小骨髙尻削體痿腹大臍突號哭胸䧟¶
或生穀癥是為丁奚虛熱來往頭骨分開翻食吐蟲煩¶
渇嘔噦是為哺露丁奚哺露皆因脾胃乆虛不能化水¶
穀以榮血氣故肌肉消鑠腎氣不足復為風冷所傷使¶
柴骨枯露亦有胎中受毒臟腑少血致之此皆無辜種¶
類之疾病而至此不幾殆哉又有小兒乆患腎疳内虛¶
不食甚者天柱骨倒治法當用錢氏地黄丸加驅疳等¶
<pb:KR3e0078_WYG_092-8b>¶
劑仍與貼項强筋若不識證謂之五軟非也天柱骨倒¶
凡有三種有吐瀉日乆羸弱成者有肝膽伏熱面赤唇¶
紅忽變此者有傷寒不及發表成者是皆風邪入肝以¶
致筋絡舒弛吐瀉者當調胃氣肝熱者隨輕重以凉肝¶
並與强筋貼項惟傷寒天柱骨倒者難療故併及之¶
荘氏家傳小兒二十四候　第一候瀉膿血日漸瘦是¶
冷熱疳　第二候脚細肚髙胸前骨生愛喫泥土酸鹹¶
日乆通身黄時時吐逆下痢腹内疼痛是脾疳　第三¶
<pb:KR3e0078_WYG_092-9a>¶
候鼻下赤爛愛揉眼兼血痢是肺疳乃因喫著承熱物¶
或病妳所損心肺加之欬𠻳更以服凉冷藥過多便上¶
熱下冷漸漸昏沉日夜煩哭　第四候皮虛皺面無顔¶
色身上燥癢心煩　第五候毛髪稀疎鼻生瘡是肺疳¶
　第六候頭生瘡毛髪稀焦是肝疳　第七候牙變黄¶
赤不定是腎疳　第八候頭髪焦乾鼻下瘡生是肺疳¶
　第九候咬指甲毛髪作穗四肢沉重是心疳　第十¶
候肚上筋生齒蟲蝕是骨槽疳　第十一候吐逆腹脹¶
<pb:KR3e0078_WYG_092-9b>¶
是胃疳又名妳疳　第十二候齒齗臭爛面無顔色心¶
不思食是脾疳又名口疳　第十三候愛合面卧多睡¶
如醉腹脹氣急盖是因曽喫生肉如此腹内有蟲是心¶
脾疳　第十四候鼻内乾痛口中臭氣齒根有鮮血是¶
肝肺疳　第十五候脚細肚髙并肚上有青脈是脾疳¶
　第十六候非時生瘡愛喫冷水是熱疳　第十七候¶
皮膚上生粟子糞中米出是脾冷疳　第十八候氣滿¶
腹脹及口乾是心胃疳　第十九候愛餐生米麫炭甎¶
<pb:KR3e0078_WYG_092-10a>¶
瓦是脾胃疳　第二十候揉鼻揩眼及咬指甲愛飲水¶
是肝渇疳　第二十一候多寒熱愛卧不起是骨熱疳¶
　第二十二候愛飲水眼目不開是肝疳　第二十三¶
候肌體或熱或冷發渇無時是急疳　第二十四候齒¶
齗黒唇懶開開則赤是心疳積熱¶
聖惠凡小兒疳在内眼澀腹脹痢色無常或如泔淀日¶
漸羸瘦此候可療若鼻下赤爛自揉鼻頭上有瘡生痂¶
痛癢漸漸流引遶於兩耳時時目赤頭髪稀疎腦皮光¶
<pb:KR3e0078_WYG_092-10b>¶
緊頭大項細肌體羸瘦亦可治也若唇口被蝕齒齗作¶
五色或盡峭黒舌下有白瘡上齶有竅子口中時有臭氣¶
齒齗漸染欲爛亦可治也若下部開張有時赤爛癢不¶
可忍下痢無常亦可治也若疳蝕脊膂十指皆癢自咬¶
指甲頭髪作穗脊骨如鋸有時腹脹有時下痢若急治¶
之無不差也¶
聖惠凡小兒肝藏疳若目睛帶青脈左脇下硬多吐涎¶
沫眼角左右有黒氣所衝不可治也心藏疳若愛驚啼¶
<pb:KR3e0078_WYG_092-11a>¶
常好飲水便食辛味耳邊有脈舌上有黒靨者不可治¶
也脾藏疳若肚大唇無血色人中平滿下痢無度水穀¶
不消好喫泥土皮枯骨露不可治也肺藏疳若欬逆氣¶
促多瀉白沫身上有斑生如粟米大色若黒者不可治¶
也腎藏疳若愛食酸鹹飲水無度小便如乳牙齒青黒¶
耳腦乾燥肩竦骨枯不可治也又五疳有五絶候一襯¶
著脚中指底不覺疼二抱着手足垂軃無力三病未退¶
遍身不煖四藏府瀉青涎及沫不止五項筋舒展無力¶
<pb:KR3e0078_WYG_092-11b>¶
如此之候皆不可治也凡醫用藥切作審詳也¶
潔疳者小兒病癖或乆吐瀉醫者妄投轉過之藥小兒¶
易為虛實致令胃虛而亡津液内發虛熱外消肌肉一¶
臟虛則諸臟皆弱其病目胞腫腹脹痢色無常漸加瘦¶
瘠乆不痊可是腸胃有風積法當宣風散(痘發/熱)導之後¶
各依本臟補其母¶
錢諸疳皆依本臟補其母及與治疳藥冷則木香丸熱¶
則胡黄連丸主之疳在内目腫腹脹利色無常或沫青¶
<pb:KR3e0078_WYG_092-12a>¶
白漸瘦弱此冷證也史君子丸主之疳在外鼻下臭爛¶
自揉鼻頭上有瘡不着痂漸遶耳生瘡治鼻瘡爛蘭香¶
散諸瘡白粉散主之　肝疳當補肝地黄丸主之　心¶
疳當補心安神丸主之　脾疳當補脾益黄散主之¶
腎疳當補腎地黄丸主之　筋疳當補肝地黄丸主之¶
　肺疳當補脾肺益黄散主之　骨疳當補腎地黄丸¶
主之　大抵疳病當辨冷熱肥瘦其初病者為肥熱疳¶
乆病者為瘦冷疳冷者木香丸熱者胡黄連丸冷熱之¶
<pb:KR3e0078_WYG_092-12b>¶
疳尤宜如聖丸(疳/瀉)故小兒之藏府柔弱不可痛擊大下¶
必亡津液而成疳凡有可下量大小虛實而下之則不¶
至為疳也初病津液少者當生胃中津液白术散主之¶
惟多則妙　楊熱者凉之冷者温之冷熱者温凉之此¶
其要也熱疳病多在外鼻下赤爛頭瘡濕癢五心煩熱¶
掀衣氣粗渇引冷水煩躁卧地肚熱脚冷潮熱往來皆¶
熱疳也冷疳病多在内利色無常其沫青白肢體軟弱¶
目腫面黧又一證躁渇卧地似有熱狀惟飲食不進滑¶
<pb:KR3e0078_WYG_092-13a>¶
泄無已亦冷疳也其有瀉多膿血日加瘦弱此則謂之¶
冷熱疳大抵疳之受病皆虛使然熱者虛中之熱冷者¶
虛中之冷治熱不可妄表過凉治冷不可峻温驟補故¶
錢氏又曰小兒易為虚實脾虛不受寒温服寒則生冷¶
服温則生熱當識此而勿誤是果非㓜㓜之綱領乎上¶
醫處此消積和胃滋血調氣隨順餌藥以扶之淡泊飲¶
食以養之榮衛調和臟腑自然充實一或過焉君子未¶
保其往也取積之法又當權衡積者疳之母由積而虛¶
<pb:KR3e0078_WYG_092-13b>¶
謂之疳極諸有積者無不肚熱脚冷須酌量虛實而取¶
之若積而虛甚則先與扶胃使胃氣内充然後為之微¶
利若積朕乎虛則先與利導纔得一泄急以和胃之劑¶
為之扶虛然取積雖當疎利如白荳蔲蘿蔔子縮砂蓬¶
术消積等輩亦不可無脇間癖痛亦虛中之積也先寒¶
後熱飲水不食或因飲水以致喘𠻳錢氏有癖為潮熱¶
之説治法解散寒熱即與下癖合是而觀發作不同療¶
治不一又可無權度於此哉　曾大扺疳之為病皆因¶
<pb:KR3e0078_WYG_092-14a>¶
過餐飲食於脾家一臟有積不治傳之餘臟而成五疳¶
之疾若脾家病去則餘臟皆安茍失其治日乆必有傳¶
變然脾家病宜蘆薈丸沉香檳榔丸(積/)或水晶丹(積/)烏¶
犀丸(積/)更察虛實療之有蟲者投使君子丸(腹痛/)化蟲¶
飲(腹痛/)如心腹痛吐清水蟲自下多投二聖丸(腹痛/)諸¶
疳證皆宜用局方五疳保童丸或萬應丸常服化積治¶
疳仍各投本臟調理之劑寧心用茯神湯(驚悸/)調肝用¶
耆歸湯調脾用參苓白术散(不乳/食)補肺用補肺散(咳𠻳/)¶
<pb:KR3e0078_WYG_092-14b>¶
補腎用調元散庶各得其宜則前證不致再作　演山¶
積是疳之母所以有積不治乃成疳候又有治積不下¶
其積存而臟虛成疳尤重大抵小兒所患疳證泄瀉無¶
時不作風候者何惟疳瀉名熱瀉其臟腑轉動有限所¶
以不成風候雖瀉不風亦轉他證作渇虛熱煩躁下痢¶
腫滿喘急皆疳候虛證古云疳虛用補虛是知疳之為¶
疾不可更利動臟腑發作之初名曰疳氣腹大脹急名¶
曰疳虛瀉痢頻併名曰疳積五心虛煩名曰疳熱毛焦¶
<pb:KR3e0078_WYG_092-15a>¶
髪穗肚大青筋好喫異物名曰疳極(受病傳/臟已極)熱發往來¶
形體枯槁面無神采無血色名曰疳勞手足細小項長¶
骨露尻臋無肉肚脹臍突名曰丁奚食加嘔噦頭骨分¶
開作渇引飲蟲從口出名曰哺露此皆疳候又因多食¶
生冷甘粘肥膩積滯中脘不化乆亦成疳治疳之法量¶
候輕重理其臟腑和其中脘順其三焦使胃氣温而納¶
食益脾元壮以消化則臟腑自然調貼令氣脈與血脈¶
相參壯筋力與骨力俱健神清氣爽疳消蟲化漸次安¶
<pb:KR3e0078_WYG_092-15b>¶
愈有以藥攻之五臟疎却腸胃下去積毒取出蟲子雖¶
曰醫療即非治法盖小兒臟腑虛則生蟲虛則積滯虛¶
則疳羸虚則脹滿何更利下若更轉動腸胃致虛由虚¶
成疳疳虛證候乃作無辜無辜之孩難救矣　薛疳者¶
乾也因脾胃津液乾涸而患在小兒為五疳在大人為¶
五勞總以調補胃氣為主¶
後列諸方其證候龎雜不能名為何等疳者即於通治¶
諸疳方内檢之若證候的與五疳等條下證候對者即¶
<pb:KR3e0078_WYG_092-16a>¶
檢本疳方分寒熱虛實擇而用之常須識此勿令誤也¶
肝疳楊氏云肝疳者由乳食不調肝藏受熱所致也若¶
乳母寒温不調滋味不節或外感風寒内傷喜怒邪氣¶
未散遽以乳兒多成風疳肝者眼之候上膈伏熱痰涎¶
壅滯以致肝風入眼赤腫翳生眵淚爛眶痛癢揉擦昏¶
暗雀盲甚至經月合眼亦名疳眼外證揺頭揉目白膜¶
遮睛眼青淚多頭焦髪𥪡筋青腦熱甲癢筋攣燥渇汗¶
多下痢瘡癬是也　錢氏以地黄丸主之(腎/)　楊氏以¶
<pb:KR3e0078_WYG_092-16b>¶
天麻丸生熟地黄湯主之　曽氏調肝用耆歸湯¶
天麻丸　治肝疳風疳疳眼¶
　　青黛　川黄連　天麻　五靈脂　夜明沙(㣲/炒)川¶
　　芎　蘆薈(各二/錢)龍膽草　防風　蟬蛻(去足各/一錢半)全¶
　　蝎(二枚/焙)麝香(少/許)乾蟾頭(炙焦/三錢)　研為末猪膽汁浸¶
　　糕丸麻子大每服十丸薄荷湯下¶
生熟地黄湯　治疳眼閉合不開内有朦霧¶
　　生地黄　熟地黄(各半/兩)川芎　赤茯苓　枳殻(炒/)¶
<pb:KR3e0078_WYG_092-17a>¶
　　杏仁(水浸/去皮)川黄連　半夏麯　天麻　地骨皮¶
　　甘草(炙/)當歸(各二/錢半)¶
　右剉散每服二錢生薑三片黒豆十五粒水煎温服¶
耆歸湯　治小兒禀賦素弱豆瘡出不快者及肝虛目¶
視不明¶
　　黄耆(蜜水塗/炙一兩)當歸(酒洗/焙乾)白芍藥　川芎(各半/兩)廿草¶
　　(三錢/炙)¶
　右件㕮咀每服二錢水一盞煎七分無時温服¶
<pb:KR3e0078_WYG_092-17b>¶
張渙熊膽天麻丸　治風疳羸瘦揺頭揉目百脈拘急¶
　　天麻　羗活　真熊膽　蟬殻　使君子(去/殻)胡黄¶
　　連(各一/兩)蘆薈　乾蟾(酥炙黄/各半兩)　已上搗羅為細末¶
　粳米飯和如黍米大每服十粒煎荆芥湯下量兒大¶
　小加減¶
烏蟾丹¶
　　烏蛇(酒浸去皮/骨炙令黄)乾蟾(酥炙/黄)蛇蛻皮(燒灰各/一兩)胡黄連¶
　　(半兩已上搗/羅為細末&KR0034;)真蘆薈　麝香　熊膽(各二錢半/並細研)¶
<pb:KR3e0078_WYG_092-18a>¶
　右件同拌勻以粟米飯和如黍米大每服十粒煎薄¶
　荷湯下乳前¶
荘氏家傳治小兒風疳順肝氣進飲食蘆薈丸¶
　　蘆薈(一錢别研秤或/只以皂角水磨)草龍膽(一兩淨洗/剉焙乾秤)¶
　右件藥一處搗羅為末用不蚛皂角三鋌以水二升¶
　挼汁用生絹濾去滓入銀器内慢火熬成膏入前二¶
　味藥調和得所丸如菉豆大每服三丸至五丸薄荷¶
　湯下¶
<pb:KR3e0078_WYG_092-18b>¶
漢東王先生家寳治小兒風疳氣攻項下生核子皂角¶
膏方¶
　　皂角(大者一莖/燒存性)糯米(一合炒/黒色)草烏頭(二錢/生)黄皮(一/錢)¶
　　(炒黒/色)¶
　右為末每用不拘多少以井華水調貼如未安須用¶
　水精丹取後用調氣觀音人參散等藥補仍再貼兼¶
　與疳藥相間服¶
神妙觀音散　補虛調胃氣進乳食止吐瀉乆不進食¶
<pb:KR3e0078_WYG_092-19a>¶
　　白扁豆(㣲/炒)石蓮肉(炒去/心)人參(焙各/一分)茯苓(一錢/半焙)甘草¶
　　(炙/)香白芷　綿黄耆(搥碎用宻/水拌炙)木香(炒各/一錢)神麯(二/錢)¶
　右為末每服嬰孩一字二三嵗半錢四五嵗一錢用¶
　水一藥注或半銀盞棗子半片煎十數沸服¶
人參散　補虛調胃氣進乳食止吐瀉¶
　　人參　茯苓　蓮肉(去心炒/各一分)黄耆(半兩搥蜜/水拌炙)甘草¶
　　(二錢/炙)¶
　右為末每服嬰孩一字二三嵗半錢四五嵗一錢以¶
<pb:KR3e0078_WYG_092-19b>¶
　水一藥注或半銀盞入棗子半片煎十數沸服¶
荘氏第六候頭生瘡毛髪稀焦是肝疳方¶
　　肉豆蔲　蟾灰(全者各/一介)桔梗(炮/)茯苓(煨/)大黄(煨各/一兩)¶
　　龍腦　麝香(各一/錢)　研為末軟飯丸如麻子大粟¶
　米飲下三丸只可兩服¶
治小兒手足動眼目不開有時語笑或即嗔怒兼多驚¶
　手指甲青狀形似死妄稱天釣通神丸¶
　　茯苓　龍齒(各煨/半兩)鈆丹　胡黄連(各一/分)銀箔(五/片)麝¶
<pb:KR3e0078_WYG_092-20a>¶
　　香(一/錢)釣藤(一兩/煨)　研為末煉蜜丸麻子大每十丸¶
　　米飲下(荘氏第二十/二候用此方)¶
第三風疳小兒手足拘攣眼目不閉有時自笑或嗔怒¶
驚呌手𤓰甲青狀似鬼形已似天瘹須服金箔茯苓¶
散¶
　　金箔(伍/片)茯苓　牛膝　胡黄連(各一/兩)龍骨(一/分)木香¶
　　　麝香(各一/錢)¶
　右件為末每服一字米飲下日二服忌油膩¶
<pb:KR3e0078_WYG_092-20b>¶
心疳楊氏云由乳食不調心臟受熱所致也盖血氣未¶
足乳哺有傷易生壅滯内有滯熱未得疎通故心神驚¶
鬰而作驚疳之候外證身體壮熱臉唇紅口舌生瘡胸¶
膈煩悶小便赤澀五心皆熱盗汗發渇齧齒虛驚是也¶
　錢氏安神丸主之　薛氏用安神丸以治心異功散¶
以補脾　楊氏以茯苓丸錢氏安神丸主之　曽氏寧¶
心用茯神湯¶
朱砂安神丸　治心疳怔忡心中痞悶¶
<pb:KR3e0078_WYG_092-21a>¶
　　朱砂(四/錢)黄連　生地黄(各半/兩)生甘草(二錢/半)蘭香葉¶
　　(二錢/燒灰)銅青　輕粉(各五/分)　研為末乾敷上¶
茯苓丸　治心疳驚疳　茯神　蘆薈　琥珀　黄連¶
　　(淨/)赤茯苓(各三/錢)釣藤皮　逺志肉(薑製/焙乾)蝦䗫灰(各/二)¶
　　(錢/)石菖蒲(一/錢)麝香(少/許)¶
　右為末粟米糊丸麻子大每服十丸薄荷湯下¶
茯神湯　治心氣不足虛而驚悸日常煩哭及嬰孩生¶
下羸瘦多驚宜子母同服自然有效¶
<pb:KR3e0078_WYG_092-21b>¶
　　茯神(去皮木/根一兩)人參(去/蘆)當歸(去蘆尾酒/洗各半兩)甘草(炙二/錢)¶
　右㕮咀每服二錢水一盞煎七分無時温服有微熱¶
　煩躁入麥門冬去心同煎¶
張渙參黄丹　治驚疳挾熱夜卧驚悸¶
　　乾蝎(二十一/個㣲炒)天漿子(一十四個/乾者㣲炒)人參　胡黄連(各/一)¶
　　(兩/)天竺黄(半兩研已上/為細末次入)青黛　朱硃(各一/兩)龍腦(一/錢)¶
　　(並細/研)　上藥一處拌勻煉蜜和如黍米大每服十¶
　粒人參湯下量兒大小加減¶
<pb:KR3e0078_WYG_092-22a>¶
天竺黄丹¶
　　天竺黄(一兩/細研)晚蠶蛾(㣲/炒)白殭蠶(㣲/炒)川黄連(各半兩/已上搗)¶
　　(羅為細/末次用)朱砂　青黛　麝香(各一分/並細研)　上藥拌勻¶
　粳米飯和丸黍米大每服七粒至十粒煎人參湯下¶
　量兒大小加減¶
仙人水鑑治小兒驚疳朱砂丸　五嵗至十五嵗並宜¶
　服之¶
　　硃炒(叄錢/研)青黛(一兩/研)黄連　鬱金(為/末)夜明砂(用炒/焦黒)¶
<pb:KR3e0078_WYG_092-22b>¶
　　(各半/兩)麝香　熊膽(用冷水一鷄子多/浸一宿各一錢)　同研細如¶
　粉次入浸熊膽水和為丸如菉豆大空心臨卧金銀¶
　薄荷湯下三丸至五丸切忌生冷油膩神效¶
萬全方真珠散治小兒心疳體熱黄瘦¶
　　真珠(末/)麥門冬(去心各/半兩)天竺黄　金銀箔(各研五/十片臨)¶
　　(和加入諸/藥末内)牛黄　麝香(各細/研)胡黄連　甘草(炙/)羚¶
　　羊角(屑/)川大黄(炒/)當歸(微/炒)朱砂　雄黄　茯神¶
　　犀角(屑各/一分)¶
<pb:KR3e0078_WYG_092-23a>¶
　右搗羅為散每服以茵陳湯調半錢量兒大小服之¶
朱氏治小兒肚大項細即是驚疳方¶
　　釣藤　甘草(各二/分)人參　&KR0797;&KR0803;(各一/分)¶
　右件為末以水一茶椀入藥二錢煎水六合去滓重¶
　煎温服¶
治五疳下痢心藏熱方¶
　　蘆薈(半兩/研)輕粉　青黛　香墨　飛羅麫(各一/錢)史¶
　　君子(一/個)蝸牛(五個和肉/炒焦細研)麝香(半/錢)　同為末研細滴¶
<pb:KR3e0078_WYG_092-23b>¶
　水為丸芥子大生地黄汁化下一丸至二丸薄荷湯¶
　亦得(荘氏第九/候用此方)¶
麝香丸　治小兒一切驚疳等病¶
　　草龍膽　胡黄連(各半/兩)木香　蟬蛻(去頭足洗/淨各一錢)𤓰¶
　　蒂　龍腦　麝香　牛黄(各一錢並/各細研)　用猪膽為¶
　丸如桐子及菉豆大驚疳或秘或瀉清米飲送下小¶
　兒五七粒至一二十粒眼疳猪肝湯下疳渇燖猪湯¶
　下猪肉湯亦得驚風發搐眼上竄薄荷湯下一丸更¶
<pb:KR3e0078_WYG_092-24a>¶
　水研一丸滴鼻中牙疳　口瘡研貼蟲痛苦楝根湯¶
　或白蕪荑湯送下百日内小兒大小便不通水研封¶
　臍中有蟲候乾漆麝香各少許并入生油一兩㸃温¶
　水化下一大丸慢驚勿服¶
睡驚丸　治小兒一切驚疳食積風癎之證¶
　　史君子(五十/個燒)香墨(棗大/一塊)金銀箔(各七/片)膩粉(二/錢)¶
　右先将史君子存性同墨研細次入金銀箔乳鉢内¶
　研次入膩粉并麝香少許研令極細稀糊丸如桐子¶
<pb:KR3e0078_WYG_092-24b>¶
　大隂乾每服一丸薄荷湯磨下一嵗巳下半丸一名¶
　青金丹極效¶
治小兒因喫着患熱病妳次腹痛并及驚風毒妳便乃¶
下痢吐逆又名妳疳　桃仁(去皮/尖炒)胡黄連(各半/兩)沉香¶
　　硃砂(别研各/一分)金箔(五片/)　研為末軟飯丸麻子大¶
　米飲下五丸妳汁下亦得(荘氏第十一/候用此方)¶
治小兒胃疳及進食方¶
　　胡黄連　蘆薈(各一/分)肉豆蔲(一/個)檳榔　乾蟾(炙各/半個)¶
<pb:KR3e0078_WYG_092-25a>¶
　　夜明砂(半分/炒)硃砂　麝香(各半/錢)　研為末煉蜜丸¶
　菉豆大一嵗一丸米飲及乳汁下亦得如是疳盛次¶
　加二丸至三丸取下蟲屎為騐五日(一/服)¶
治小兒心藏積熱生疳桃花丸¶
　　寒水石(一兩用炭火燒/熟研如麫細)朱砂(半錢細研合/和如桃花色)　研為¶
　末水浸蒸餅丸如粟米大冷水下三五丸服旬日自¶
　然安妙(荘氏第二十/四候用此方)¶
脾疳楊氏云由乳食不節脾胃受傷所致也或乳母恣¶
<pb:KR3e0078_WYG_092-25b>¶
食生冷肥膩或乳兒過傷或飯後與乳致吐或乳多眠¶
乆則變為乳癖腹脇結塊亦為妳疳外證面黄身熱肚¶
大脚弱吐逆中滿乏力呌啼水穀不消泄下酸臭合面¶
困睡減食喫泥是也　錢氏益黄散主之　楊氏以靈¶
脂丸同益黄散主之　薛氏用四味肥兒丸以治疳五¶
味異功散以生土　曽氏調脾用參苓白术散(不乳/食)¶
益黄散見脾¶
四味肥兒丸　治嘔吐不食腹脹成疳或作瀉不止或¶
<pb:KR3e0078_WYG_092-26a>¶
　食積脾疳目生雲翳口舌生瘡牙根腐爛發熱瘦怯¶
　遍身生瘡又治小便澄白腹大青筋一切疳證　黄¶
　　連(炒/)蕪荑　神麯　麥芽(炒各/等分)¶
　右為末水糊丸桐子大每服一二十丸空心白滚湯¶
　送下¶
靈脂丸　治脾疳食疳¶
　　白豆蔲仁　麥蘖(炒/)五靈脂　縮砂仁　蓬术(煨/)¶
　　青皮(去/穰)橘紅　史君子(焙/)蝦䗫(炙焦各/二錢)　研為末¶
<pb:KR3e0078_WYG_092-26b>¶
　米糊丸麻子大每服十丸米湯下¶
神效換肌丸　治脾疳肌瘦潮熱盗汗泄瀉糟粕頭大¶
　腹急¶
　　川黄連(炒/)鱉甲(酒/炙)肉豆蔲(煨/)使君子(麵裹/煨)神麯(炒/)¶
　　麥芽(炒各/半兩)訶子肉(二錢/半)麝香(五/分)　研為末糊丸芥¶
　子大米湯下¶
張渙木香煎　治食疳不知饑飽積滯内停腹大脚細¶
下痢無度¶
<pb:KR3e0078_WYG_092-27a>¶
　　南木香(剉/)肉豆蔲(去殻各/一兩)乾蟾(二個/酥炙)胡黄連　使¶
　　君子(去/殻)五靈脂(各一兩已上搗/羅為細末次用)巴豆(七個去皮心/膜紙裹出油)¶
　　(細/研)麝香(一分/細研)¶
　右件同拌匀滴水於石臼中搗一二百下和如黍米¶
　大每服二粒至三粒温生薑湯下乳食後看兒大小¶
　加減¶
檳榔丹　能食不生肌肉宜常服¶
　　檳榔(麫裹炮麫/乾為度)木香　胡黄連(各一/兩)代赭石(一分/研已)¶
<pb:KR3e0078_WYG_092-27b>¶
　　(上各搗羅為/細末次用)香墨(燒存性/細研)麝香(研細各/一分)　已上通¶
　拌匀糯米飯和如黍米大每服十粒煎橘皮湯下食¶
　後量兒大小加減¶
肉豆蔲丹　肌瘦挾積常服尤佳¶
　　肉豆蔲(去/壳)使君子(去/壳)青橘皮(炒黄各/一兩)牽牛子(炒黄/一分)¶
　　(已上搗羅為/細末次入)蘆薈(一分/研)麝香(一錢/研)　已上一處拌¶
　匀用糯米飯如黍米大每服十粒生薑湯下食後量¶
　兒大小加減¶
<pb:KR3e0078_WYG_092-28a>¶
聖惠木香丸　治小兒食疳腹中多痛大腸或痢鼻癢¶
　乾瘦時有體熱　木香　胡黄連　蟾頭(炙令/焦黄)麝香¶
　　　蘆薈　青黛　雄黄(各細/研)香墨　熊膽(各一/分)使¶
　　君子(半/兩)　已上藥搗羅為末鍊宻和丸如菉豆大¶
　每服以粥飲下五丸量兒大小以意加減¶
訶棃勒丸　治小兒食疳水穀不消心腹脹滿好喫泥¶
　土肌體瘦弱　訶棃勒皮(三/分)肉豆蔲(一枚/去壳)青黛　麝¶
　　香　蘆薈　朱砂(各細/研)熊膽(研入各/一分)　已上藥搗¶
<pb:KR3e0078_WYG_092-28b>¶
　羅為末都研令匀用酒煮粳米飯和丸如黍米大每¶
　服以粥飲下三丸日二服量兒大小增減服之¶
桃花散　治小兒食疳腹脹¶
　　桃花(一/分)乾蟾(塗酥炙/令黄)肉豆蔲(去/壳)青黛(細/研)赤芍藥¶
　　紫笋茶(各半/兩)¶
　右件藥搗細羅為散每服以温粥飲調下半錢看兒¶
　大小臨時加減¶
孔氏家傳治小兒脾疳方¶
<pb:KR3e0078_WYG_092-29a>¶
　　胡黄連　史君子　五味子　檳榔(各一/錢)南木香¶
　　(半/錢)¶
　右為末粟飯丸如菉豆大飯内與五七丸日三服¶
大胡黄連丸(錢/氏)治一切驚疳腹脹蟲動好喫泥土生米¶
　不思飲食多睡吼啀藏府或瀉或秘肌膚黄瘦毛焦¶
　髪黄飲水五心煩熱能殺蟲進飲食兼治瘡癬常服¶
　不瀉痢(啀泥如切/欲嘔聲)¶
　　胡黄連　黄連　苦楝子(各一/兩)白蕪荑(去扇半兩/秋初三錢)¶
<pb:KR3e0078_WYG_092-29b>¶
　　乾蟾頭(燒存性/研一分)麝香(另研/一錢)青黛(另研一/錢半)蘆薈(另研/一分)¶
　右先将前四味為細末猪膽汁和為劑每一丸如胡¶
　桃大入巴豆仁一枚置其中用油單紙一重裹之同¶
　米一升許蒸米熟為度入後四味為丸少入麫糊丸¶
　如麻子大與十丸或十五丸清米飲下食後臨卧日¶
　三服¶
大蕪荑湯又名梔子茯苓湯　治黄疽土色(為熱/為濕)當小¶
　便不利(今反利者知黄色/為躁胃經中大熱)髪黄脫落(知膀胱腎俱受/土邪乃濕熱之)¶
<pb:KR3e0078_WYG_092-30a>¶
　(証/)鼻下斷作瘡者(土逆行營/氣伏火也)能乳者(胃中有/熱故也)喜食土¶
　者(胃氣/不足)面色黑者(為寒/為痺)大便青(屬/寒)褐色血黒色(熱蓄/血中)¶
　間黄色(腸胃/有食)治法當滋營潤燥内除寒熱外致津液¶
　　山梔　黄連　麻黄　羗活　柴胡　茯苓(各三/分)¶
　　黄檗　甘草(炙各/二分)大蕪荑　白术(各五/分)防風(一/分)當¶
　　歸(四/分)¶
　右件剉如麻豆大作一服水一盞半煎至一盞去查¶
　稍熱服食前¶
<pb:KR3e0078_WYG_092-30b>¶
治小兒脾疳面黄多睡手足浮腫方¶
　　桑白皮(焙/)漢防己(焙/)人參　茯苓　胡黄連(炮/)麝¶
　　香(各一/分)¶
　右為末煉蜜丸如麻子大用米飲下五丸一日二服¶
　(荘氏第十/候用此方)¶
荘氏第二候脚細肚髙胸前骨生爱喫泥土酸醎日乆¶
　通身黄時時吐逆下痢腹内疼痛是脾疳宜服¶
　　虎睛(一對/焙)牛黄　朱砂　麝香(各一/分)桔梗(半兩/煨)¶
<pb:KR3e0078_WYG_092-31a>¶
　右為末煉蜜丸生薑湯下三丸至五丸¶
治小兒脾疳瀉血肚大氣喘方¶
　　丁香　白术　龍腦　乾蝎　胡黄連　夜明砂¶
　　(炒各/一分)¶
　右為末軟飯丸米粒大蕪荑湯下¶
治小兒通身黄瘦大小便結澀脾所召也　漢防巳(炒/)¶
　　甘草(炙各/一兩)桑白皮　木通　木香(各半/兩)檳榔(一/個)胡¶
　　黄連(一/分)　研為末每服一錢水七分盞生薑少許¶
<pb:KR3e0078_WYG_092-31b>¶
　煎至五六分分温二服(荘氏第十五/候用此方)¶
治小兒疳氣進飲食黄耆散　黄耆　五味子　厚朴¶
　　(薑汁/炙)白术　蒼术　芍藥　甘草(炙/)陳橘皮　乾¶
　　薑　乾蝎　當歸(各一/兩)木瓜(二/兩)　研為末每服半¶
　錢米飲調下¶
丹小兒喫泥　石膏　黄芩　陳皮　茯苓　甘草¶
　　白术¶
　右為散煎服¶
<pb:KR3e0078_WYG_092-32a>¶
經治小兒喫泥及䑋土　膩粉一分用沙糖搜丸如麻¶
　子大空心米飲下一丸瀉出土瘥(䑋如掌/切脹也)¶
荘氏第十九候愛餐生米麵炭甎瓦是胃脾疳蘆薈丸¶
　(治小兒驚/風五疳)　蘆薈　胡黄連　牛黄　天竺黄　草¶
　　龍膽　茯苓(各半/兩)龍腦　麝香　人參　川大黄¶
　　雄黄(各一/分)生犀(屑二/分)¶
　右為末煉蜜丸菉豆大每服三丸薄荷湯下温酒亦¶
　得化下無妨¶
<pb:KR3e0078_WYG_092-32b>¶
小兒脾疳常喫泥土日乆通身通黄醫人不識或呼為¶
　隂黄宜服虎睛丸　虎睛(一/個)牛黄(二/錢)桔梗　麝香¶
　胡黄連(各一/錢)¶
　右件為末煉蜜為丸麻子大每服三丸食前米飲下¶
　日二服¶
肺疳楊氏云由乳食不調壅熱傷肺所致也肺主乎氣¶
鼻乃肺所通其氣不和則風濕乗虛客於皮毛入於血¶
脈故鼻下兩傍赤癢瘡濕名為鼻疳其瘡不痛汁所流¶
<pb:KR3e0078_WYG_092-33a>¶
處隨即生瘡亦名疳䘌外證咳𠻳喘逆壮熱惡寒皮膚¶
粟生鼻瘡流涕咽喉不利頤爛吐紅氣脹毛焦泄痢頻¶
併是也　錢氏主補脾生肺以益黄散主之　楊氏以¶
清肺飲化䘌丸錢氏阿膠散主之　薛氏用清肺飲以¶
治肺益氣湯以生金　曾氏用補肺散¶
地黄清肺飲　治肺熱疳䘌咳𠻳氣逆多啼壮熱惡寒¶
　　桑白皮(炒半/兩)紫蘓　北前胡　防風　赤茯苓¶
　　黄芩　當歸　天門冬(去/心)連翹　桔梗　生地黄¶
<pb:KR3e0078_WYG_092-33b>¶
　　甘草(炙各二/錢半)¶
　右剉散每服二錢井水煎食後服次用化䘌丸¶
化䘌丸¶
　　蕪荑　蘆薈　青黛　川芎　白芷稍　胡黄連¶
　　川黄連　蝦䗫灰(各等/分)¶
　右為末猪膽汁浸糕糊丸麻子大每服二十丸食後¶
　臨卧杏仁煎湯下其鼻常用熊膽泡湯小筆蘸洗俟¶
　前藥各進數服却用青黛當歸赤小豆瓜蒂地榆黄¶
<pb:KR3e0078_WYG_092-34a>¶
　連蘆薈等分雄黄少許細末入鼻斂瘡¶
補肺散　治乆患咳𠻳肺虛氣促有痰惡心¶
　　阿膠(一兩半/剉炒)白茯苓　馬兜鈴(去老/梗)糯米(各半/兩)杏¶
　　仁(二十一粒湯/泡去皮尖)甘草(四錢/炙)　剉碎每服二錢水一¶
　盞煎七分無時温服¶
張渙麝香丹　治小兒肺疳皮毛枯燥欬𠻳上氣¶
　　胡黄連(一/兩)半夏(半兩湯/洗七遍)紫蘓子(微/炒)五味子(一枚塗/酥炙微)¶
　　(黄已上搗羅/為細末次用)麝香(細/研)蘆薈(細/研)朱砂(細研各/一分)　上件¶
<pb:KR3e0078_WYG_092-34b>¶
　一處拌勻以棗肉和如黍米大每服五粒至七粒米¶
　飲下量兒大小加減¶
靈砂丹　因𠻳成疳最宜服之¶
　　人參(半兩/去蘆)甜葶&KR0995;(研/)五靈脂　胡黄連(各一分已/上搗羅為)¶
　　(細末/次用)辰砂(半兩/細研)麝香(細/研)蘆薈(細/研)杏仁(麩炒去皮/尖各一分)¶
　右件一處拌勻以粳米飯和如黍米大每服十粒煎¶
　人參湯下量兒大小加減¶
五靈脂丹　乆𠻳恐成疳常服尤佳¶
<pb:KR3e0078_WYG_092-35a>¶
　　五靈脂(半/兩)蟾頭(一枚塗酥/炙微黄)蟬殻(微/炒)欵冬花(各半兩/已上搗)¶
　　(羅為細/末次用)青黛(細/研)雄黄(細研各/一分)　已上藥一處拌勻¶
　糯米飯和如黍米大每服十粒煎人參湯下不拘時¶
　候量兒大小加減¶
萬全方治小兒肺疳不欲乳食時復腹痛胡黄連丸¶
　　胡黄連　當歸(焙微/炒)訶梨勒皮　木香(各半/兩)青橘¶
　　皮(湯浸去/白穰焙)紫蘓子　杏仁(湯浸去皮尖麩/炒微黄各一分)麝香(一/錢)¶
　　(研/入)　已上搗羅為末用粟米飯和丸菉豆大每服¶
<pb:KR3e0078_WYG_092-35b>¶
　三丸以粥飲下量兒大小加減¶
張國材肺疳方¶
　　真珠(七十/粒)辰砂(半/錢)人參　甘草(各二/錢)麝香(半/字)輕粉¶
　　(五錢/七)白附子(一/個)　上藥先将人參甘草剉碎炒熟¶
　白附子炮碾末次研入真珠辰砂麝香輕粉勻畢每¶
　服半錢或一字用金銀薄荷煎湯調服日進一服食¶
　後只三服其肺疳立愈¶
荘氏第三候鼻下赤爛愛揉眼兼血痢是肺疳乃因喫¶
<pb:KR3e0078_WYG_092-36a>¶
　着乗熱物或病妳所損心肺加之咳𠻳更以服凉冷¶
　藥過多便上熱下冷漸漸昏沉日夜煩哭　龍腦¶
　　朱砂(各一/分)釣藤　𤣥參(各一/兩)胡黄連(炮半/兩)麝香(一/錢)¶
　右為末煉蜜丸如黄米大米飲下三丸至五丸¶
治小兒頭項細心腹脹滿皮膚乾皺毛髪焦黄鼻下赤¶
　爛口舌生瘡瀉痢不止日漸羸瘦　大蟾(一个去四/足劈開腹)¶
　　(去肚腸入胡黄連一兩和在内線縫合以濕紙三/重裹用泥固濟四面令乾微火出隂氣更用炭三)¶
　　(斤燒令通赤即焦候冷/淨去泥土細研如粉)麝香　熊膽　蘆薈(各半/兩)¶
<pb:KR3e0078_WYG_092-36b>¶
　右一處細研如泥麫糊丸如麻子大米飲下三丸乳¶
　汁亦得三嵗以上加丸¶
理小兒五疳八痢腹脹羸瘦頭髪焦乾口鼻生瘡　黄¶
　　連　白蕪荑(與黄連/同炒焦)夜明砂(用水淘五次/焙各一兩)　研為¶
　末豶猪膽汁和丸如菉豆大三丸至五丸不計時候¶
　麥門冬熟水下如乆患疳氣服藥無效或腹脹氣促¶
　不能飲食米飲下取出疳蟲即瘥(荘氏第八/候用此方)¶
腎疳楊氏云由乳哺不調臟腑伏熱所致也凡甘味入¶
<pb:KR3e0078_WYG_092-37a>¶
於脾而動蟲蟲動則侵食臟腑遂使孩提心下擾悶若¶
上蝕齒齗則口瘡出血齒色紫黒下蝕腸胃則下痢肛¶
爛濕癢生瘡療治不蚤精髓消耗難以有瘳蟲者䘌也¶
目為濕䘌多因疳傷乆痢腸胃受濕得之狀如狐惑傷¶
寒齒蝕之證或以走馬命名盖齒屬腎腎主虛纔受熱¶
邪疳氣直奔上焦故以走馬為喻初作口氣名曰臭息¶
次第齒黒名曰崩砂盛則齗爛名曰潰槽熱血迸出名¶
曰宣露甚者齒皆脱落名曰腐根其根既腐縱得全活¶
<pb:KR3e0078_WYG_092-37b>¶
齒不復生外證腦熱肌削手足如氷寒熱時來滑泄肚¶
痛口臭乾渇齒齗生瘡爪黒面黧身多瘡疥是也　錢¶
氏地黄丸主之　仍當於生脈散中多加黄耆以補肺¶
　曾氏用調元散¶
調元散　主禀受元氣不足顱𩕄開解肌肉消瘦腹大¶
　如腫致語遲行遲手足如分同神色昏慢齒生遲服¶
　之效¶
　　乾山藥(去黒皮/五錢)人參(去/蘆)白茯苓(去/皮)茯神(去皮/根)白术¶
<pb:KR3e0078_WYG_092-38a>¶
　　白芍藥　熟地黄(酒/洗)當歸(酒/洗)黄耆(蜜水炙各/二錢半)川芎¶
　　甘草(炙各/三錢)石膏¶
　右碎每服二錢水一盞薑二片棗一枚煎七分無時¶
　温服如嬰孩㓜嫩與乳母同服¶
九味地黄丸　治腎疳　熟地黄(四錢/五分)赤茯苓　山茱¶
　　萸肉　川揀子　當歸　川芎　牡丹皮　山藥¶
　　史君子肉(各二/錢)¶
　右為末蜜丸桐子大每服八十丸空心温酒下¶
<pb:KR3e0078_WYG_092-38b>¶
張渙熊膽散　治急疳蟲傷臟腑上蝕口齒生瘡赤爛¶
　世呼為走馬疳　莨宕子(炒令/微黑)蝦蟆灰　白礬(各半/兩)¶
　　生硫黄(一分已上搗羅/為細末次用)熊膽(半兩/細研)麝香　雄黄¶
　　蘆薈(各一分/並細研)¶
　右件藥一處拌勻為細末每服一字煎荆芥湯調下¶
　如有瘡處宜薄傅之如鼻癢即取少許逐日吹鼻中¶
　日三兩上¶
熊膽膏　截急疳病¶
<pb:KR3e0078_WYG_092-39a>¶
　　真熊膽(半兩/研)蚺蛇膽(為/末)蘆薈(研/)牛黄(研各/一分)龍腦¶
　　麝香(各一錢/並研細)¶
　右件藥都細研以井華水一小盞攪和勻以磁噐盛¶
　重湯慢火熬成膏每服一豆大薄荷湯化下兼塗患¶
　處¶
立聖膏　治急疳侵蝕¶
　　人乳汁(半/合)黄礬(一栗/大)白礬(一棗/大)石膽(一豆/大)¶
　右件藥都研細以綿裹内乳汁中浸經一宿看汁有¶
<pb:KR3e0078_WYG_092-39b>¶
　味慢火熬成膏每用少許塗於口裏如鼻中有瘡滴¶
　入少許若有腫處先以三稜鍼刺破除去血然後即¶
　塗此藥¶
二金散　治急疳毒盛　　砒霜(一分/)　麝香(半兩/)¶
　右件藥先将砒霜去紙上炒過後入麝香同研令細¶
　每用一字以鷄羽掠在瘡上日使三兩度隨時展去¶
　藥無令嚥津¶
治小兒腎疳并疝氣偏墜寒熱方¶
<pb:KR3e0078_WYG_092-40a>¶
　　没藥(炮/)甘草(各二/分)硫黄　木香(炮/)胡黄連(各一/分)¶
　右為末用蒸棗肉丸如麻子大蓯蓉湯下二丸可兩¶
　服(荘氏第七/候用此方)¶
通治五疳方五疳保童丸　治小兒乳食不擇冷熱好¶
　飡肥膩恣食甘鹹臟腑不和生疳　青黛　苦楝根¶
　　皮　夜明砂　五棓子　蘆薈　黄連　龍膽草¶
　　白蕪荑　乾蟾(各一/分)麝香(少/許)蟬蛻(去嘴爪/一分)猪膽(大/者)¶
　　(五個拌/諸藥焙)　已上粟米煮糊為丸如麻子大一嵗兒¶
<pb:KR3e0078_WYG_092-40b>¶
　三丸不拘時米飲下日三服忌猪肉¶
大蘆薈丸　治疳殺蟲和胃止瀉¶
　　胡黄連　黄連　白蕪荑(去/扇)蘆薈　木香　青皮¶
　　白雷丸(破開紅/者不用)鶴蝨(微炒各/半兩)麝香(二錢/另研)　研為末¶
　粟米飯丸菉豆大每服二十丸米飲下(愚按/)前方肝¶
　脾疳積食積發熱目生雲翳或疳熱頸項結核或耳¶
　内生瘡肌體消瘦發熱作渇飲食少思肚腹膨脹或¶
　牙齦蝕落頰顋腐爛或隂囊玉莖生瘡或脇胸小腹¶
<pb:KR3e0078_WYG_092-41a>¶
　作痛並効内青皮以龍膽草代之麝香不用尤効¶
蘆薈丸(曽/氏)主五疳八痢蚘蟲臟腑虛弱身體瘦悴頭髮¶
　焦疎腹青筋小便白濁渇水無度洞泄不時穀食難¶
　化遍身瘡疥神色乾燥此藥大能養胃壮氣止痢除¶
　蟲長肌　南木香　丁香(各二/錢半)訶子(去核/取肉)肉豆蔲(各/半)¶
　　(兩/)史君子肉　蘆薈(各四/錢)棗子肉(壹兩薄切用瓦/盛慢火焙乾)¶
　右除史君子肉薄切於乳鉢肉極細杵仍将前南木¶
　香等四味濕麫裹煨至香熟取出地上候冷去麵剉¶
<pb:KR3e0078_WYG_092-41b>¶
　焙同棗肉蘆薈為細末再入乳鉢同史君子肉杵勻¶
　煉蜜丸作麻仁大每服三十丸至五十五丸温米湯¶
　送須是空心服之兒小米湯化服¶
萬應丸　治諸疳證胃口有熱飲食不進頭髪作穗面¶
　色痿黄¶
　　五棓子(去内/蟲屑)胡黄連　青皮(去/白)陳皮(去/白)黄蘖　神¶
　　麯　麥芽(淨洗/焙乾)三稜(炮/剉)莪术(炮/剉)蕪荑　檳榔　龍¶
　　膽草　川栜子肉　史君子(各一/兩)　上除檳榔不¶
<pb:KR3e0078_WYG_092-42a>¶
　過火麥芽二味外餘十二味剉碎炒令微焦色候冷¶
　同前檳榔麥芽研為細末水煮麫糊丸麻仁大每服¶
　二十丸至五十丸或七十丸温米清湯無時送下或¶
　空心兒小者丸粟穀大粒數下法同前¶
博濟方至聖青金丹　治小兒一十五種風疾五般疳¶
　氣變蒸寒熱便痢棗花糞脚細肚脹肚上青筋頭髪¶
　稀疎多喫泥土撏眉毛咬指甲四肢羸瘦疳蚘咬心¶
　瀉痢頻併饒驚多𠻳疳蝕口鼻赤白瘡疳眼雀目悉¶
<pb:KR3e0078_WYG_092-42b>¶
　皆能治¶
　　青黛(上細好者二分/研良方三分)雄黄(二分研細/良方二兩)龍腦(少許研/局方一)¶
　　(字/)朱砂(一分研良/方一錢)膩粉(一分良/方一錢)胡黄連(二分良/方二兩)熊¶
　　膽(一分用温水化/入藥良方一錢)白附子(二枚良方一/錢局方二錢)蘆薈(一分/研良)¶
　　(方一/錢)麝香(半分/研)蟾酥(一皂子大/局方一字)鈆霜(少許良方皆/同局方一字)¶
　　水銀(一皂子大局方一錢/同膩粉研不見星)　已上一十三味細研¶
　杵羅為末後再都入乳鉢内細硏令勻用豶豬膽一¶
　枚取汁熬過浸蒸餅少許為丸如黄米大曝乾於瓷¶
<pb:KR3e0078_WYG_092-43a>¶
　器内收宻封或要旋取每服二丸各依湯使如小兒¶
　患驚風天吊戴上眼睛手足搐搦狀候多端但取藥¶
　一丸用温水化破滴入鼻中令嚏噴三五遍後眼晴¶
　自然放下搐搦亦定更用薄荷湯下二丸小兒乆患¶
　五疳四肢瘦小肚髙撏眉喫土咬指甲髪稀疎肚上¶
　青筋粥飲下二丸小兒變蒸寒熱薄荷湯下二丸化¶
　破服小兒乆患瀉痢米飲下二丸小兒乆患疳蚘咬¶
　心苦楝子煎湯下二丸小兒患鼻下赤爛口齒疳蟲¶
<pb:KR3e0078_WYG_092-43b>¶
　并口瘡等用兒孩子妳汁研二丸塗在患處小兒患¶
　疳眼雀目用白羊子腹一枚以竹刀批開内藥二丸¶
　在肝内以麻縷纒定用淘米泔水内煮令熟空腹喫¶
　仍令乳母常忌毒魚大蒜鷄鴨猪肉等此藥若小兒¶
　常隔兩三日喫一服永無百病不染横夭之疾凡有¶
　患俱與服必有功效¶
靈苑紅丸子　治五疳肥孩兒¶
　　郁李仁(一百粒用温/水浸去皮尖)　坯子臙脂(一/分)麝香(半錢/别研)¶
<pb:KR3e0078_WYG_092-44a>¶
　右先研郁李仁細爛次入臙脂麝香同研用粳米生¶
　瘡出血肛門不收毛髪焦黄伹是疳疾神效¶
　　乾蝦䗫(五箇/燒灰)胡黄連　宣連　鶴蝨　肉豆蔲¶
　　苦揀根白皮　雷丸　蘆薈　蕪荑　雄黄(一分/飛過)¶
　右為末麵糊為丸菉豆大雄黄為衣每服十五丸飯¶
　飲下¶
張氏香蟾丸　治五疳殺蟲消肚膨止痛住瀉痢生肌¶
　膚¶
<pb:KR3e0078_WYG_092-44b>¶
　　乾蝦䗫(酥炙/黄色)大黄連(洗去/鬚)蕪荑仁　蘆薈¶
　右件等分為末猪膽麵糊為丸如桐子大每用四十¶
　粒用飯飲吞下不拘時一日二服至三服忌生冷宿¶
　食毒物¶
荘氏五疳丸¶
　　熊膽　蕪荑(去皮各/一錢)麝香(一/字)胡黄連(别杵為/末一分)大乾¶
　　蟾(用上截去膊剉碎入在餅内鹽泥固濟以炭火/燒通赤取出停一夜取藥研為細末秤一分)¶
　右件先将蕪荑研極細次入麝香次入胡黄連蟾研¶
<pb:KR3e0078_WYG_092-45a>¶
　末令勻傾出却研熊膽以沸湯鎔化再入前四藥飯¶
　為丸如麻子大每服三丸至五丸一日三服用薄荷¶
　湯下量兒大小臨時加減丸數¶
譚氏蝦䗫丸　治五疳羸瘦毛髪稀疎揉鼻咬甲好食¶
　泥土腹大頸細痢如泔淀乳食不消小便白濁¶
　　緑礬(半斤/為末)棗(一升半/去核)　先用米醋五升并礬煮棗¶
　熟後入黄連肆兩訶子去核二兩使君子二兩夜明¶
　砂二兩乾蝦䗫四個燒灰存性同搗碎入前藥内攪¶
<pb:KR3e0078_WYG_092-45b>¶
　勻直到乾焦為度再杵羅為末棗肉丸如黍米大三¶
　四嵗每服三十丸米飲下乳食前¶
張渙夜明丹　治五疳腹脹目澀多睡¶
　　夜明砂(一兩/㣲炒)胡黄連　草龍膽　苦棟根(各半/兩)乾¶
　　蝦䗫(五個燒存性並/為細末後用)蘆薈　青黛　麝香(各細研/一分)¶
　右件一處拌勻粳米飯和丸如黍米大每服十粒米¶
　飲下不拘時候量兒大小加減¶
劉氏金蟬丸　治小兒五疳羸瘦合面卧地筋青腦熱¶
<pb:KR3e0078_WYG_092-46a>¶
　吐瀉無度渾身壮熱口舌生瘡痢下膿血心腹脹滿¶
　喘促氣急乳食全少多啼嘔逆飲食不化或時增寒¶
　多涕欬𠻳鼻下赤爛十指皆癢蝕於唇齒味更研令¶
　勻糊為丸如菉豆大每服三四嵗十丸四五嵗十五¶
　丸米飲下食前服¶
王氏保童丸　治五疳消化宿滯進食長肌肥孩兒¶
　　胡黄連　草龍膽(末炒紫色/各半兩)史君子　木香　蘆¶
　　薈(細研各/一錢)大麥糵(半兩巴豆三七個去皮心同麥/糵炒令蘖紫色去巴豆不用以)¶
<pb:KR3e0078_WYG_092-46b>¶
　　(蘖為/末)川苦棟(一分炒/紫色)¶
　右為細末同研令細用醋糊為丸如菉豆大每服十¶
　粒至十五粒米飲下不計時候此藥大治小兒疳腹¶
　脹¶
吳氏黄耆飲子　治小兒五疳或傷脾腹脹髪黄時時¶
　壮熱頭上虛汗日漸黄瘦或泄瀉　綿黄耆(一/兩)人參¶
　　陳皮(㣲炒不/去白)白茯苓　白檳榔(極大/者)甘草(炙各/半兩)肉¶
　　豆蔲(一箇/小者)　剉為麤末每服三錢水一大盞慢火¶
<pb:KR3e0078_WYG_092-47a>¶
　煎至七分濾去滓時時與服温喫¶
趙氏家傳治小兒五疳退黄榮肌膚解積熱壓驚消飲¶
　進食¶
　　史君子(二十/一個)胡黄連(半/兩)五靈脂　蟾頭(炙令焦/各一分)麝¶
　　香(半錢/研)蘆薈　熊膽(各研/二錢)　研為末燒粟米飯為¶
　丸菉豆大每服二十丸米飲下¶
治小兒五疳面色黄瘦身體壮熱喫乳食不能消化眼¶
　目澀痛及胸膈痰涎愛食酸鹹常多瀉痢¶
<pb:KR3e0078_WYG_092-47b>¶
　　胡黄連　母丁香　黄連(㣲炒/去毛)蘆薈　熊膽(研各/半兩)¶
　　麝香(一分/細研)蟾頭(一枚塗酥/炙焦黄)¶
　右為末用牛膽和丸菉豆大如患心藏疳煎蕪荑甘¶
　草湯下三丸食疳瀉血或赤白痢新汲水下三丸吐¶
　逆不止及水瀉生薑湯下眼疳羊子肝血與酒和看¶
　多少微煎下三丸(荘氏第四/候用此方)¶
脂連丸　治五疳潮熱腹脹髪焦¶
　　胡黄連(半/兩)五靈脂(一/兩)　研為末豶猪膽汁丸麻子¶
<pb:KR3e0078_WYG_092-48a>¶
　大米飲下¶
冷熱疳疳之新者為熱疳面黄臉赤骨熱盗汗鼻乾口¶
臭唇焦煩渇心躁驚悸情意不樂若疳之乆者為冷疳¶
目腫腹脹便利不定瀉糞肥膩或似油珠煩渇黄瘦熱¶
疳病多在外冷疳病多在内又有冷熱二證交互非新¶
非乆不内外因者¶
治冷疳木香丸　木香　青黛(另/研)檳榔　肉豆蔲(去皮/各一)¶
　　(分/)麝香(另研/錢半)一續隨子(一兩/半炒)蝦䗫(三個先用繩繫/晒乾燒存性)¶
<pb:KR3e0078_WYG_092-48b>¶
　右末蜜丸如菉豆大每服三五丸至一二十丸薄荷¶
　湯下食前　湯氏云小兒冷疳多渇好卧冷地煩躁¶
　啼呌飲食不進漸成羸瘦其候難明有若熱症但大¶
　便滑泄百藥不效是也因女子百藥俱試而無偶中¶
　者竟與錢氏木香丸不數服而愈自後凡有此證無¶
　不獲騐¶
治熱疳胡黄連丸　胡黄連　黄連(各半/兩)硃砂(一/分)¶
　右上二物為細末研入硃砂末都填入猪膽内用淡¶
<pb:KR3e0078_WYG_092-49a>¶
　漿於砂銚子内懸胎煮一飯時乆取出研入蘆薈麝¶
　香各一分飯丸如麻子大每服五七丸至一二十丸¶
　米飲下食後　一方加蝦䗫半兩不燒¶
治冷熱疳如聖丸(方見/疳瀉)¶
無辜疳巢氏兒面黄髪直時壮熱飲食不生肌膚積經¶
日月遂至死者謂之無辜言天上有鳥名無辜晝伏夜¶
遊洗濯小兒衣席露之經宿此鳥即飛從上過而取此¶
衣與小兒著并席與小兒卧便令兒生此病　聖惠小¶
<pb:KR3e0078_WYG_092-49b>¶
兒無辜腦後有核如彈丸揑之反下轉是也凡小兒有¶
此物如禽獸舌下有禁蟲若不速去當損其命此核初¶
生軟而不痛中有蟲如米粉得熱氣漸長大大則筋結¶
定定即蟲隨血氣流散所有停留子母相生侵食臟腑¶
肌肉作瘡或大便泄膿血致使小兒漸漸黄瘦頭大髪¶
立手足細弱從兹夭折也　夫小兒無辜疳痢者大腹¶
泄痢膿血毛髪皮膚枯槁肌體日漸瘦羸腸胃既虛痢¶
無時節故名無辜疳痢也　漢東王先生云小兒無辜¶
<pb:KR3e0078_WYG_092-50a>¶
疾者古云天上有一鳥名無辜因晒小兒衣服失取過¶
夜遇此鳥過尿之令兒啼呌諸病所生日漸黄瘦者非¶
也此盖是八邪所傷得之其八邪者饑飽勞役風驚暑¶
積謂之八邪乆則令人日漸黄瘦喫食不長肌肉夜間¶
多哭身上或發微微壮熱多渇喫食不知饑飽或生瘡¶
癬是也　朱氏八片錦歌孩子無辜氣多因母作為若¶
人能慎䕶安得見尫羸驚薄成風疾暄寒作氣痿須交¶
除病乳莫更著重衣喫食無令早能言不怕遲論中八¶
<pb:KR3e0078_WYG_092-50b>¶
不許胸起力頻㣲頭皮光哲哲毛髪薄離離肝壅浸雙¶
眼脾黄入四肢渾身生[病-丙+(穩-禾)]疹遍體是瘡痍瀉痢無休歇¶
増寒少定時綉毬全不顧竹馬豈能騎白暈眸中現清¶
涎口畔垂鬬牙須咬甲舉手要撏眉夜夜餐瓜果朝朝¶
食土泥胃傷腸肚脹肺盛喘何疑飲食無休歇躭眼似¶
醉迷¶
肥兒丸　治小兒腦後項邊有物如彈子按之轉動軟¶
　而不痛名無辜疳乆服神效¶
<pb:KR3e0078_WYG_092-51a>¶
　　胡黄連　神麯(炒/)麥蘖(各五/錢)檳榔(三/錢)木香(二/錢)肉豆¶
　　蔲(麫裹/煨)史君子肉(各二/錢半)　研為細末蒸餅丸如黍¶
　米大用米飲食逺服¶
聖惠鼈甲散　治小兒無辜疳項細肚大毛髪乾立作¶
　穗　鼈甲(三分塗醋炙/黄去裙襴)檳榔(三/顆)沉香　漏蘆　牛蒡¶
　　子(㣲/炒)史君子　赤芍藥　訶梨勒皮　甘草(炙㣲/赤剉)¶
　　(各半/兩)　已上搗羅為散每服一錢以水一小盞煎¶
　至五分去查不計時候量兒大小分減温服¶
<pb:KR3e0078_WYG_092-51b>¶
張渙蝎虎丹　截疳去毒¶
　　乾蝎虎(雄者微/炙一枚)蝸牛殻　蘭香根　澱花(各一分/已上搗)¶
　　(羅為細/末次入)雄黄(水磨者/細研)麝香(細研各/一分)龍腦(半分/細研)¶
　右通拌勻煎米醋打白麵糊和如黍米大每服十粒¶
　煎脂麻湯下乳食後¶
香甲湯　截疳辟邪¶
　　漏蘆(一/兩)沈香(剉/)牛蒡子(微/炒)訶梨勒皮(㣲/炮)安息香¶
　　鼈甲(塗酥炙黄/去裙襴)乳香(硏各/半兩)¶
<pb:KR3e0078_WYG_092-52a>¶
　右搗羅為細末同乳香拌勻每服一錢水八分入人¶
　參少許煎四分去滓放温服量兒大小加減¶
張渙無辜疳痢玉粉散　定痢截疳　胡粉(一/兩)白龍骨¶
　　水磨雄黄(各研/微炒)楮木根白皮　漏蘆　白馬夜眠¶
　　(洗淨焙乾/各半兩)　已上搗羅為細末都拌勻每服一字¶
　至半錢以雞卵清調下乳食前¶
二肝丹　治無辜疳痢不止¶
　　地膽草　菖蒲(一寸九/節者)漏蘆(各一/兩)胡黄連　地榆¶
<pb:KR3e0078_WYG_092-52b>¶
　　(各半兩已上搗/羅為細末次用)鷄肝(薄/切)猪肝(同入鹽少許用諸/藥煮肝熟各一兩)¶
　右件同於石臼中搗一二百下成膏和丸如黍米大¶
　每服十粒麝香湯下食前量兒大小加減¶
梅肉散　治無辜疳渇利不止眼出障翳身體浮腫¶
　　烏梅肉(炒/乾)綿黄耆　乾葛(各一/兩)川黄連　&KR0797;&KR0803;根¶
　　乾薑(炮/)甘草(炙各/半兩)　已上搗羅為細末每服一錢¶
　水一盞煎至六分去滓放温時時與服¶
藍葉湯　治無辜疳血痢不斷　藍葉(一/兩)地龍　人參¶
<pb:KR3e0078_WYG_092-53a>¶
　　(去蘆/頭)烏梅肉　冬瓜仁　黄連　赤茯苓　蝸牛¶
　　殻(微炒各/半兩)　已上搗羅為細末每服一錢水一小¶
　盞煎至六分去滓温服乳食前¶
天靈丹　治無辜疳痢乆不差¶
　　天靈盖(一/個)乾蟾(一兩/燒灰)胡黄連　莨菪子(水淘去浮/者炒令黑)¶
　　(色各/半兩)砒霜(一分同天靈盖濕紙三五重裹膠泥固/濟於大炭火上燒冷通赤取出候冷已)¶
　　(上都搗細為/細末次入)麝香(一/分)¶
　右件都拌勻軟飯和丸如黍米大每服五粒乳汁下¶
<pb:KR3e0078_WYG_092-53b>¶
　量兒大小加減服之¶
温藏湯　治小兒無辜疳痢乆不止手足逆冷¶
　　肉豆蔲(去/壳)乾薑(炮各/一兩)龍骨　當歸　厚朴(去粗皮/塗生薑)¶
　　(汁炙令香/熟各半兩)附子(一枚重半兩/炮去皮臍)茅香(半分/剉)　已上搗¶
　羅為細末每服一錢水八分一盞入生薑三片煎至¶
　五分去滓温服乳食前¶
朴附丹　治無辜疳痢赤白相雜　厚朴(塗生薑汁/炙令香熟)訶¶
　　梨勒皮(麫裹炮/各一兩)附子(一枚炮/去皮臍)龍骨　烏梅肉　赤¶
<pb:KR3e0078_WYG_092-54a>¶
　　石脂(各半/兩)¶
　右件搗羅為細末鍊蜜和丸如黍米大每服十粒米¶
　飲下乳食前¶
人中白散　治小兒無辜疳氣寒熱積滯不化肚腹脹¶
　痛¶
　　人中白(一/分)麝香(半/分)蝦䗫(塗酥/炙焦)蘆薈(各半/兩)¶
　右件藥細研為散每日空心及晚後用熟水調下半¶
　錢服後當下惡物量兒大小加減服之¶
<pb:KR3e0078_WYG_092-54b>¶
硃砂丸　治小兒一切無辜疳黄瘦腹痛或痢有蟲冷¶
　之與熱悉主之　硃砂(一分細研一/方用三分)菖蒲　漏蘆(各/一)¶
　　(兩/)雄黄(一分細研一/方用三分)乾蟾(一枚酥/炙令黄)麝香(一兩細研/一方用一)¶
　　(分萬全方/亦用一分)¶
　右件藥搗羅為細末都研令勻用粟米飯和丸如麻¶
　子大每服以粥飲化下二丸空心午後各一服隨兒¶
　大小以意加減¶
决明子丸　治小兒冷熱無辜疳或時驚熱或時夜啼¶
<pb:KR3e0078_WYG_092-55a>¶
大便青黄白汁頭熱身熱頭髪作穗四肢黄瘦不多食¶
物¶
　用馬蹄决明子二兩搗羅為末鍊宻和丸如麻子大¶
　每於食後以熟水下二丸更量兒大小加減服之¶
漏蘆散　治小兒無辜疳肚脹或時瀉痢冷熱不調用¶
　漏蘆一兩搗細羅為散每以猪肝一兩散子一錢鹽¶
　少許斟酌以水煎熟空心頓服粥飲下¶
漏蘆丸　治小兒無辜疳痢羸弱不欲飲食及腹内蟲¶
<pb:KR3e0078_WYG_092-55b>¶
　動作多吐清水　漏蘆(二/兩)猪肝(煿/乾)楮株根白皮(剉各/一兩)¶
　右件藥搗羅為末鍊蜜和搗一二百杵丸如彈子大¶
　每服以温水研一丸不計時候量兒大小分減服之¶
聖惠又方用地膽子一兩搗細羅為末每服一錢以猪¶
　肝一兩入鹽少許煮熟無時量兒大小分減食之¶
治小兒無辜疳痢不止方¶
　右用没石子二枚炒令赤黑色搗細羅為散以麫半¶
　匙和作餅子煿熟却研為末不計時候以粥飲調下¶
<pb:KR3e0078_WYG_092-56a>¶
　半錢量兒大小加減服之¶
外臺備急治小兒無辜疳痢方¶
　　當歸　龍骨　黄連　人參　没石子　甘草(炙/各)¶
　　(一/兩)¶
　右六味搗散蜜丸服三丸日再以差為度大小増減¶
　量之¶
外臺救急療小兒瘦頭乾無辜兼痢方¶
　右用馬齒莧搗絞汁服三合以差止¶
<pb:KR3e0078_WYG_092-56b>¶
子母秘録治小兒無辜痢赤白兼成疳方¶
　右用胡粉熟蒸熬令色變以飲服之¶
傳騐治一嵗至兩嵗小兒無辜病方¶
　右用夜明砂熬𢷬為散任意拌飯并喫食與喫三嵗¶
　號乾無辜¶
　¶
　¶
　證治凖繩卷九十二¶
