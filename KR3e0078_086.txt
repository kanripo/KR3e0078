# -*- mode: mandoku-view; -*-
#+TITLE: 證治準繩
#+DATE: 2015-08-24 23:07:41.026531
#+PROPERTY: ID KR3e0078
#+PROPERTY: BASEEDITION WYG    
#+PROPERTY: JUAN 卷八十六
<pb:KR3e0078_WYG_086-1a>¶
欽定四庫全書¶
　證治凖繩卷八十六¶
　　　　　　　　　　　　明　王肯堂　撰¶
　幼科¶
　　心臟門¶
　　　痘瘡寒戰咬牙¶
寒戰者森然若寒振振然揺動也咬牙者上下片牙相¶
磨而鳴也經曰諸風振掉皆屬肝木寒戰而振振揺動¶
<pb:KR3e0078_WYG_086-1b>¶
風之象也火氣衝物亦然錢氏曰肝主風虚則咬牙多¶
欠又曰上竄咬牙心熱也然則寒戰咬牙心肝二藏主¶
之或以寒戰為氣虚咬牙為血虚或以咬牙為齒槁謂¶
津液不足者皆不知此意痘瘡所惡者寒戰咬牙或單¶
見一證或二證並見若瘡已壞加之喘促悶亂者死無¶
日矣　凡病痘者瘡本稠密轉動之間身體振揺者此¶
一身被瘡所困不能支持轉動艱難之故不可便作寒¶
戰妄投熱藥也有只咬牙者此心肝二經火旺也葢肝¶
<pb:KR3e0078_WYG_086-2a>¶
虚咬牙心熱者亦咬牙勿便作不治論　如瘡初出而¶
寒戰者此邪氣将出外與正爭故振振揺動火之象也¶
瘡出乃定柴葛桂枝湯主之　瘡已出或已成漿而寒¶
戰者表氣虛而不勝邪氣之盛也養胃化毒湯主之¶
如瘡本稠宻焮發腫痛經脉動揺時時振動者不可謂¶
之寒戰待膿成痛去而解　收靨之時痂皮員凈但或¶
時戰慄者此正氣将復不能自持之兆不必憂疑須㬰¶
自定　有筋惕肉瞤者經絡之血為瘡所耗不能榮養¶
<pb:KR3e0078_WYG_086-2b>¶
肌肉主持筋脉故惕惕然而手足自跳瞤瞤然而膚肉¶
自動也不可謂之寒戰但養其氣血十全大補湯(汗/)主¶
之　薛一小兒十四嵗痘将愈忽寒戰手足並冷脉㣲¶
細而不及兩寸乃脾氣虚熱用五味異功散獨參湯十¶
全大補湯而愈　一婦人愈後寒戰脉浮大按之㣲細¶
此血氣虛也用十全大補湯三十餘劑而愈後因勞寒¶
熱往來寒時手足如氷熱時手足如炙脉浮大重按則¶
細此陽氣虛甚也朝用補中益氣湯加桂附各一錢夕¶
<pb:KR3e0078_WYG_086-3a>¶
用八味丸料倍加桂附各五十餘劑而安¶
柴葛桂枝湯　柴胡　葛根　甘草　桂枝　防風¶
　　人參　白芍(各等/分)　右剉細加生薑三片水一盞¶
　　煎七分去渣温服不拘時¶
養衛化毒湯　人參　黄耆(炙/)　桂枝　甘草　當歸¶
　　　右水煎服¶
初虞世云憎寒困倦或發寒戰能令痘子縮伏宜用陳¶
文忠異功散(方見見形證/治出不快條)　婁氏云嘗治痘瘡寒戰用¶
<pb:KR3e0078_WYG_086-3b>¶
白术耆歸加芩治之愈　袁氏獨附湯治寒戰　大附¶
子(五錢麵/裹煨)　用水一鍾燈草七根煎服¶
　右方加人參二錢肉桂五分黄耆二錢橘紅一錢甘¶
　草五分當歸一錢則為附子振隂陽治寒戰牙㨗效¶
　方也但紫焦伏黒者不用¶
咬牙呵欠者肝虚也肝屬木臨官於寅寅為相火火盗¶
木之氣故肝虛之證形焉陽引而上隂引而下則開而¶
欠也陽上極而下隂下極而上則合而齧也十全大補¶
<pb:KR3e0078_WYG_086-4a>¶
湯主之　如發熱之初便咬牙者此與癢塌吐㵼脾胃¶
弱者不同須審形證分治之若多欠咬牙頓悶者肝藏¶
風熱也𦍑活湯(痘發/熱)目上竄咬牙者心藏熱也導赤散¶
(心/)不可妄用陳氏辛熱之劑　上竄咬牙者心熱也諸¶
瘡皆屬心火上竄者火炎上之象也咬牙者火氣揺動¶
之象也導赤散加酒炒黄蓮牛蒡子主之　咬牙兼面¶
赤作渴至夜為甚者宜地黄丸　薛一小兒痘瘡咬牙¶
面黄飲湯此陽氣虛弱也用五味異功散加木香而愈¶
<pb:KR3e0078_WYG_086-4b>¶
後仍咬牙面赤作渴至夜為甚此脾腎隂虚也用地黄¶
丸大補湯而愈　一小兒咬牙作渴面色忽白忽赤脉¶
洪數按之無力左闗尺為甚此屬腎虛也用地黄丸補¶
中益氣湯尋愈後因驚面青目赤呵欠咬牙手尋衣領¶
此肝經虚熱用加減八味丸料煎與恣飲頓安又用補¶
中益氣湯而痊　一小兒咬牙作渴飲冷大便㣲袐寒¶
戰痘赤多在身側此屬膽經虚熱也用小柴胡湯柴胡¶
麥門散各一劑又用加味四物湯而痊¶
<pb:KR3e0078_WYG_086-5a>¶
清神化毒湯　治心肝火旺其牙相戞而鳴者　升麻¶
　　生地黄　木通　甘草　防風　麥門冬　右用¶
　　水煎服¶
人參蟬蜕散治咬牙喘滿煩躁作渴(方見痘/煩躁)¶
錢氏百神丸治戞齒甚妙　如寒戰咬牙併作者則少¶
隂專主之觀其瘡本　如瘡本潰爛寒戰咬牙者此手¶
少隂心火也經曰熱勝則肉腐寒戰咬牙火氣揺動之¶
象也　如瘡本焦黑寒戰咬牙者此足少隂腎水也腎¶
<pb:KR3e0078_WYG_086-5b>¶
色黑為主蟄封藏之本乾黑者真藏色見也腎氣寒在¶
變動為慄寒戰者腎本病也腎主骨牙為骨餘寒戰則¶
鼓頷而兩牙相軋咬牙者腎寒所發也此二證者在心¶
熱則清之在腎寒則温之其病已壊治之何益　或因¶
陽氣虧損咬牙寒戰者獨參湯參附湯甚效　若氣血¶
不榮而不能靨兼以悶亂不寜卧則哽氣泄㵼寒戰咬¶
牙者陳氏異功散(見形出/不快條)加木香當歸以救之　錢氏¶
法寒戰咬牙黑䧟者百祥丸下之(方見/黑䧟)　薛前證若手¶
<pb:KR3e0078_WYG_086-6a>¶
足並冷渴飲熱湯大便泄㵼者陽氣虚寒也宜熱補之¶
手足不冷大便不利渴飲温湯者脾氣虚熱也宜調補¶
之手足不熱大便不利渴飲熱湯者脾胃虚弱也宜温¶
補之　一小兒出痘寒戰咬牙四肢倦縮大便自利手¶
足並冷喜飲熱湯此陽氣虚寒也用十二味異功散末¶
二錢諸證頓退又用人參白术散參耆四聖散而靨¶
一小兒十四嵗面色忽赤忽黑出痘寒戰咬牙作渴煩¶
熱喜飲熱湯此陽氣虚寒也用十全大補湯散煩渴頓¶
<pb:KR3e0078_WYG_086-6b>¶
止乃以八珍倍加參耆至膿灌又作渴面赤此膿成而¶
血氣虚也用當歸補血湯八珍湯而靨至月餘靣赤煩¶
渴或時昏憒痘痕如赭或時作癢脉法大按之如無此¶
血脱也用大劑當歸補血湯而安　一小兒膿不灌兼¶
寒戰咬牙腹脹屬脾胃虚弱用四君肉桂歸耆肉豆䓻¶
又用參耆四聖散而痊後用托裏散四君子湯而靨¶
一小兒癢塌寒戰咬牙喜飲温湯手足不熱屬陽氣虛¶
弱也用參耆四聖散諸證已退用參耆托裏散其漿漸¶
<pb:KR3e0078_WYG_086-7a>¶
灌用十全大補湯其痂頓靨　一産婦出痘寒戰咬牙¶
腹脹作渴足冷身熱此脾胃内虚寒外假熱也大補湯¶
加桂附三四劑去附易乾薑二三劑仍用參耆四聖散¶
并五味異功散加歸耆治之而痊　諸書多以寒戰咬¶
牙併作為不治之證然能善治之多有生者盖熱毒不¶
能盡發内與正氣相搏則筋脉因之而動揺人之一身¶
惟手足能運動口能開闔皆虚境也相搏之際故手足¶
戰揺而口齒相戞矣¶
<pb:KR3e0078_WYG_086-7b>¶
無憂散　治臨危痘證寒戰咬牙　人牙(自落者不拘/多少火煆存)¶
　　(性淬入韮菜汁内大牙三/次小牙二次研極細末)　雄黄　珍珠(各五/分)¶
　　右俱研為細末每服三五分多則一錢用荔枝煎¶
　　湯下　一方有牛黄五分¶
透骨解毒湯　治寒戰咬牙　紫草　甘草　當歸¶
　　防風　陳皮　赤芍藥　右各等分水煎服¶
催蟄丹　痘踰八九朝膿漿雖不充裕倐然寒戰咬牙¶
　以此治之　虎牙人牙各一枚酥炙研細和人參丁¶
<pb:KR3e0078_WYG_086-8a>¶
　香末乳酒和服¶
滴滴金　治寒戰咬牙　狗頭去肉留腦髓酥炙脆細¶
　研為末(濃煎/酒下)¶
　　　厥逆¶
逆者四肢逆而不温也厥者冷也又甚於逆四肢者諸¶
陽之本常宜和煖如指頭㣲寒者陽氣衰也(陽氣起於/十指之端)¶
足心冷者隂氣勝也(隂脉集於足下/而趨於足心)如瘡本焦黑煩渴¶
頓悶喘哫而厥逆者此陽毒内䧟熱氣逆伏手足為之¶
<pb:KR3e0078_WYG_086-8b>¶
冷所謂熱深厥亦深火極似水者如瘡本灰白泄利而¶
厥逆者此元氣虚憊隂陽不相順接而手足為之冷也¶
瘡疹之候頭常欲凉足常欲温故頭温足冷者不治厥¶
逆乃瘡家惡證也　如因熱深而厥者大便不通三乙¶
承氣湯(便閟/)主之瘡黑者百祥丸牛李膏主之(俱見/黑䧟)¶
如因泄利氣虚而厥者陳氏木香散(㵼/)異功散(出不/快)主¶
之　但十指頭㣲寒者四君子湯(不能/食)理中湯(吐利/)並¶
加桂主之　痘瘡發熱手足却宜和煖雖云足屬腎要¶
<pb:KR3e0078_WYG_086-9a>¶
凉凉非冷也只與常人同遍身皆熱而此同常人故稱¶
凉亦和煖之意非真冷也若手足冷由其人曾多吐㵼¶
脾藏虚怯脾主四肢所以冷冷為惡候不可單用發表¶
反損脾胃宜和中發表兼用痘出以脾胃為主又宜急¶
與术作湯以飲之不可因循空談廢事也先以黄耆建¶
中湯(腹痛/)加防風𦍑活或四君子湯加黄耆桂枝防風¶
以發之發後以四君子湯加黄耆白芍藥當歸桂心以¶
補脾胃養氣血而助痘瘡之成就也　如瘡始出手足¶
<pb:KR3e0078_WYG_086-9b>¶
便冷者其人先有吐利四肢者皆禀氣於胃脾胃氣弱¶
不能至經理中湯加桂主之¶
參附湯　治痘疹陽氣虛寒咬牙寒戰手足並冷或吐¶
　㵼不食飲沸湯不知熱用獨參湯加好真附炮如法¶
　者每劑先加一錢未應多加之更不應加至四五錢¶
　或等分亦無妨但用之以運其陽氣如已脱者不治¶
二神散　治傷冷體寒肢冷腹痛口氣冷難發難壮暫¶
　用　丁香(九/粒)　乾薑(一錢/煨)　右為末每服五分白湯¶
<pb:KR3e0078_WYG_086-10a>¶
　送下葢被片時令脾胃温煖隂反陽回則痘變順矣¶
　量兒大小輕重之¶
　　　眼目¶
萬目者心之使也神所寓焉發熱之初觀其兩目神倦¶
不欲開者痘也目中汪汪若水者疹也諸瘡皆發於心¶
故候見於目也目赤者熱甚也心惡熱急解之經曰肝¶
通竅於目瘡疹發熱目連劄者肝有風也風入於目上¶
下左右如風吹不輕不重兒不能任故目連劄也目直¶
<pb:KR3e0078_WYG_086-10b>¶
視者肝有熱也熱入於目牽其筋脉兩眥俱𦂳不能轉¶
眄故目直也得心熱則搐者風火根搏也痘瘡發搐此¶
其常候但㵼心肝上之火搐止則吉搐不止則㓙鍼經¶
曰五臟六腑之氣皆上注於目而為之精精之窠為眼¶
骨之精為瞳子筋之精為黑睛血之精為絡氣之精為¶
白睛肉之精為餉束裹擷痘瘡之毒發於五臟六腑毒¶
之甚者眼必受之古人㽞䕶眼之法其意深矣凡瘡出¶
太甚兩眼常出淚者肝熱也此時眼中無瘡但内服㵼¶
<pb:KR3e0078_WYG_086-11a>¶
肝火之藥葢眼中之痘常在收靨不齊之後有之如瘡¶
入目成膚翳者切不可用㸃藥損睛破瞳成廢人矣痘瘡¶
收後目不可開者肝熱則目澀不敢開明暗皆然心熱¶
見明則合暗處則開謂之羞明此有餘熱在心肝也如¶
瘡未成膿腫去目開者瘡已過期收靨不齊目閉不開¶
者瘡壊欲變目上竄者心絶也直視不轉者腎絶也非¶
泣而淚自出者肝絶也㣲瞑者氣脱也血貫瞳子者火¶
勝水竭皆死候也　䕶眼法見見形證治　痘毒入眼¶
<pb:KR3e0078_WYG_086-11b>¶
而虛弱者不宜凉劑俟靨後治之雖有目翳切不可用¶
㸃藥只宜活血解毒俟五臟和平翳當自去若誤用㸃¶
藥則非徒無益而反害之　丹如瘡傷眼必用山梔赤¶
芍决明歸鬚連翹防風桔梗升麻小劑末之調服如眼¶
無光過百日後血氣完復則自明矣　張炳治瘡疹後¶
毒氣攻眼或生翳膜赤黒之類宜用四物湯加荆芥防¶
風煎服兼用黒豆皮穀精草海蛤甘草等分為末用熟¶
猪肝切片蘸服神妙(一方治痘毒目翳用江西蛤粉黒/豆皮甘草宻䝉花等分為末調服)¶
<pb:KR3e0078_WYG_086-12a>¶
　丹痘後生翳數服效用葳靈仙仙靈脾等分洗淨不¶
見火與日為細末每服隨時宜第三次米下¶
錢氏黄栢膏痘初出塗面䕶眼(方見證/治大法)　調肝散治瘡¶
疹太盛服之不入眼(方見/痘宻)　羊肝散(即下蜜䝉散/方見活人法)　蟬¶
蜕散治㿀瘡入眼半年已裏者一月取效　豬羊蹄甲¶
(二兩入礶子内鹽/泥固封燒存性)　蟬蜕(去土取/末一兩)¶
　右二味研入羚羊角細末二分拌勻每服一字百日¶
　外兒一二分三嵗三四分漿水或新水調下日三四¶
<pb:KR3e0078_WYG_086-12b>¶
　夜一二食後一年已上者不治¶
治瘡疹入眼　馬屁勃　蛇皮(各半/兩)　皂莢子(十四/粒)¶
　右入小礶子内鹽泥封固燒存性研細温酒調下三¶
　錢食後¶
治瘡疹入眼或翳　栝婁根(半/兩)　蛇皮(二/錢)　右為細末¶
　用羊肝一個批開入藥末二錢麻線纒定米泔煮熟¶
　頻與食之兒未能食肝乳母多食之　又方用蟬蜕¶
　末以水煮羊肝湯調服二三錢¶
<pb:KR3e0078_WYG_086-13a>¶
海藏地黄散　治小兒心肝壅熱目赤腫痛生赤翳或¶
　白膜遮睛四邊散漫者尤易治若㬥遮黑睛者多致¶
　失明宜速用此方亦治瘡疹人眼¶
　　熟地黄　當歸(各一/分)　黄連　大黄(煨/)　防風¶
　　羌活　生犀(末/)　蟬蜕(去土/)　木賊　穀精草¶
　　白蒺藜　沙苑蒺藜(各一/錢)　生地黄　木通¶
　　甘草(各一錢/五分)　𤣥參(五分/)¶
　右為細末每服一字或五分量兒大小加减煎羊肝¶
<pb:KR3e0078_WYG_086-13b>¶
　湯食後調下日三夜一忌口将息大人亦治¶
東垣云治痘瘡風熱毒翳膜暈遮晴以㵼青丸治之大¶
効初覺易治雲岐用竹葉湯和沙糖水化下㵼青丸二¶
丸漸至㣲利神効¶
癍入眼用决明撥雲蜜䝉花通聖蛤粉散之類然無出¶
此書(海藏云莫若病時隨經而取不使毒氣轉入眼中/為尤妙然眼有五輪亦當求責此言為失治者説)¶
(也/)¶
决明散　治瘡痘疹入眼海藏云此少陽太隂之劑¶
<pb:KR3e0078_WYG_086-14a>¶
　　决明子　𤓰蔞仁(各半/兩)　赤芍藥　甘草(炙各/一分)¶
　右為細末入麝香少許令勻每服二錢生米泔調下¶
　臨臥服¶
撥雲散　治瘡痘入眼及生翳　用桑螵蛸真者一兩¶
　炙令焦細研搗為末入麝香少許每服二錢米泔調¶
　下¶
蜜䝉花散　治小兒痘瘡入眼及無辜疳氣入眼¶
　　蜜䝉花(三兩/)　青葙子　决明子　車前子(各一/兩)¶
<pb:KR3e0078_WYG_086-14b>¶
　右末拌勻用羊肝一大片薄批摻上濕紙裹煨熟量¶
　多少空心服之(錢氏海藏云/即羊肝散)¶
通聖散　治疹痘瘡入眼及生翳¶
　　白菊花(如無甘菊代之/然不如白菊好)　菉豆皮　榖精草(去根/各一)¶
　　(兩/)¶
　右為細末每服一大錢柿乾一箇米泔水一盞同煎¶
　侯米泔盡只将柿乾去核食之不拘時日三枚日近¶
　者五七日逺者半月取効¶
<pb:KR3e0078_WYG_086-15a>¶
蛤粉散　治小兒瘡子入眼　榖精草　蛤粉(各等/分)¶
　右為細末每一錢七猪肝一兩許批開摻藥捲了用¶
　竹箬裹麻線縛定水一碗煮令熟入收口磁瓶薰眼¶
　候温取食之日作不過十日退¶
眼閉不開者肝經熱也用消毒救苦湯(痘大/法)子母同服¶
或先用柴胡麥冬散(餘毒/)次用四物湯(失血/)加山梔亦¶
可目赤腫痛者亦柴胡麥冬散并榖精散治之倪氏維¶
徳啟㣲集治痘疹餘毒不解未滿二十一日上攻眼目¶
<pb:KR3e0078_WYG_086-15b>¶
生翳眵淚俱多紅赤腫閉者亦用消毒救苦湯治効¶
如痘稠宻靣腫目閉未收靨而眼忽先開者凶　元氣¶
虚損脉數促致令目睛上吊而露白非痘毒也時人謂¶
風證謬甚但只露白而無他證急以保元湯加陳黄米¶
主之七日之後有此十生六七七日之前有此百無一¶
生無魂失志者不治不省人事者不治¶
洗肝明目散　當歸　川芎　防風　山梔仁¶
　　龍膽草　柴胡　木賊　羌活　蜜䝉花(各等/分)¶
<pb:KR3e0078_WYG_086-16a>¶
　右剉為末每服一錢淡沙糖水調服¶
蟬殻眀目散　治眼目風腫及生翳膜等疾¶
　　蟬殻(去足/翅)　地骨皮　黄連(宣州者/去鬚)　牡丹皮¶
　　白术　蒼术(米泔浸/切焙)　菊花(各一/兩)　龍膽草(五錢/)¶
　　甜𤓰子(半升/)¶
　右為細末每服一錢半荆芥煎湯調下食後臨卧各¶
　一服治時疾後餘毒上攻眼目甚效忌熱麵炒豆醋¶
　醤等物¶
<pb:KR3e0078_WYG_086-16b>¶
蟬蜕散　蟬蜕　蜜䝉花　黑豆殻　菉豆殻¶
　　明月砂(各等/分)¶
　共為細末每用一錢以猪羊肝一片批開入藥沒在¶
　内麻扎定米泔煮熟頻與食肝飲湯¶
蜜䝉花散　治痘入目翳膜遮睛　蜜䝉花　菊花¶
　　石决明　白蒺藜　木賊　羌活¶
　右為末每服二三錢茶清調下¶
兎糞散　治痘入眼　兎糞炒黄為末用蟬蜕木通甘¶
<pb:KR3e0078_WYG_086-17a>¶
草煎湯頓服亦可煉蜜為丸酒送下三五十丸¶
兎糞丸　治痘入眼或生翳障　兎糞(炒四/兩)　石决明¶
　　(煆/)　木賊(去節/)　白芍藥　防風(各一/兩)　當歸(五/錢)¶
　　榖精草(二錢/)¶
　右為末蜜丸菉豆大每服三五十丸荆芥湯送下¶
吹耳丹　輕粉　飛丹　為細末左眼翳吹右耳右眼¶
　翳吹左耳只吹一二次　又方　加雄黄麝香少許¶
　　外用石燕子一對㯽榔一對二味磨水常服¶
<pb:KR3e0078_WYG_086-17b>¶
洗肝散　大黄　梔子　防風　薄荷葉　當歸¶
　　川芎　羌沽(各等/分)¶
　右剉散每用三錢水一盞煎六分不得煎熟空肚凉¶
　服¶
防風散　痘疹後風熱上攻目赤腫流血及痘風瘡¶
　　荆芥穗　當歸　川芎　防風　赤芍藥　防已¶
　　梔子¶
　右各等分為細末每服二錢茶清調下作湯煎服亦¶
<pb:KR3e0078_WYG_086-18a>¶
　可¶
加味四物湯　瘡毒入目血熱不散兩眥皆赤兼治瘡¶
　癤　當歸　川芎　白芍藥　防風　生地黄¶
　　荆芥(各等/分)¶
　右剉散每服五錢水一盞半煎一盞分作二三次服¶
羌活防風散　日三服一切翳障皆可磨去　羌活¶
　　防風　川芎　甘草　木賊　菉豆皮　荆芥(各/三)¶
　　(錢/)　蟬蜕　榖精草　蛇蜕　雞子殻(用内薄皮/各二錢)¶
<pb:KR3e0078_WYG_086-18b>¶
　右為極細末茶清調下每服一錢食後服¶
秦皮散　治大人小兒風毒赤眼痛癢澁淚昏暗羞明¶
　　秦皮　滑石　黄連(各等/分)¶
　右每用半錢湯泡乗熱洗¶
僊靈皮散　治痘疹入眼　僊靈皮　葳靈僊(各等/分)¶
　右為末每服半錢米湯調食後下¶
蒺藜散　治痘疹入眼　蒺藜　甘草　羌活　防風¶
　　(各等/分)¶
<pb:KR3e0078_WYG_086-19a>¶
　右為細末每服二錢水調服如撥雲見日之効¶
蟬菊散　治痘疹入目或病後生翳障　蟬蜕(凈洗/)¶
　　白菊花(各等/分)¶
　每服三錢入蜜少許水煎食後服¶
菊花散　治瘡疹入眼諸證　白菊花　菉豆皮¶
　　蜜䝉花　旋覆花　榖精草　甘草(各/兩)¶
　每貼二錢用柿餅一枚粟米泔一盞煎水乾為度取¶
　柿餅食之五七日即効¶
<pb:KR3e0078_WYG_086-19b>¶
　丹溪治痘後目翳榖精草蛇蜕菉豆殻天花粉為末¶
　粟米泔浸煮乾為度食之¶
浮萍散　治痘疹入眼痛楚不可忍　浮萍草隂乾為¶
　末每服一二錢用羊肝半片入盃内以竹杖刺碎投¶
　水半盞絞汁調藥食後服之已傷者十服九効¶
羚羊角丸　治小兒腎虚宜肝腎明目　羚羊角(取末/)¶
　　酸棗仁(去皮各/半兩)　肉桂(不見火/五分)　虎脛骨(醋炙黄/五錢)¶
　　防風　當歸　黄耆(各一/錢)¶
<pb:KR3e0078_WYG_086-20a>¶
　右為末煉蜜丸如皂子大每服一丸食前温水化下¶
　日進三服¶
羚羊角散　治肝藏實熱眼目昏暗時多熱淚¶
　　羚羊角(銙/)　羌活(去蘆/)　𤣥參　車前子　黄芩¶
　　(去黑/心)　山梔仁　瓜蔞(各五/錢)　胡黄連　菊花(各/三)¶
　　(分/)　細辛(去苖/二分)¶
　右為細末每服二錢食後竹葉前湯調服¶
羚羊角飲子　治黑翳如珠外障　羚羊角　五味子¶
<pb:KR3e0078_WYG_086-20b>¶
　　大黄　知母(各一/兩)　芒硝　防風(各二/兩)¶
　右剉每服五錢水一盞煎五分去滓食後温服此方¶
　宜斟酌用之不可輕率¶
撥雲散　治小兒瘡疹後眼中生翳膜　兎糞(二觔如/芒蘆花)¶
　　(色者/佳)　蟬退　木通　白蒺藜(各二/兩)　甘草(一兩/)¶
　右同為極細末煉蜜為丸如梧桐子大每服八十丸¶
　食後白湯送下日進三服或煎濃湯服亦可頻頻服¶
　之以翳退盡為度此方經騐極効¶
<pb:KR3e0078_WYG_086-21a>¶
兎糞㯽榔方¶
　向東西地方上一去不許回顧尋取兎糞十四粒㯽¶
　榔用雌雄同磨取不落地井花水調服甚効¶
　　　咽喉¶
咽者胃之系主内而不出所以司飲食也喉者肺之系¶
主出而不内所以司呼吸也人之咽喉乃𦂳要槖籥門¶
户也經曰一隂一陽結謂之喉痺一隂者手少隂君火¶
心主之脉氣也　陽者手少陽相火三焦之脉氣也二¶
<pb:KR3e0078_WYG_086-21b>¶
脉並絡於喉瘡疹之毒君相二火主之其火上蒸咽喉¶
最為先受故發熱與出形之初必問其咽喉痛與不痛¶
先與發散解利之令毒得出不㽞連於咽喉間也若不¶
知此義以解利於先則咽喉腫塞飲食不入呼吸不能¶
死在旦夕矣如瘡出太甚審察咽喉若内無瘡又不痛¶
者此毒已盡出不須慮之如内多瘡又加痛苦者切防¶
收靨之時嗆水吐食失聲之變如病益甚喉中氣響汩¶
汩如水聲者死　初覺發熱煩躁咽痛者宜升麻湯(初/熱)¶
<pb:KR3e0078_WYG_086-22a>¶
活人如聖餅子消毒散(出太/宻)　咽痛發熱作渴靣赤飲¶
冷者胃經實熱也射干鼠粘子湯主之　既出而咽喉¶
疼者乃心胃有熱上攻如咽乾澁而疼兼口舌生瘡齒¶
浮齦腫者宜甘露飲丹溪用鼠粘子湯(即消毒散/加防風)水漿¶
不入者紫雪(大科/發熱)最妙抱龍丸(驚/)消毒飲(出不/快)皆可用¶
毒攻咽喉口舌生瘡不能吮乳者如聖餅子主之已上¶
劑須能食臟腑實方可用如上焦雖熱却小便清大便¶
溏薄飲食不進者當以清上温下藥調之如甘桔湯加¶
<pb:KR3e0078_WYG_086-22b>¶
參术陳皮訶子之類更騐手足如不熱者白术散(渴/)調¶
之　靨後咽痛治法見痘後餘毒條風熱咳嗽咽膈不¶
利者陳氏用桔梗甘草防風湯𤣥參升麻湯亦得　身¶
壮熱口舌生瘡咽喉腫痛大便堅實者射干鼠粘子湯¶
　靨後壮熱咽痛痘痕色紅手㣲熱者餘毒未解也柴¶
胡麥門冬散主之(餘毒/)手指似熱而冷者脾氣虚也¶
錢氏異功散主之　要訣云喉者氣之出入之户也熱¶
毒之氣至亦為極地故痘證喉病獨多而且暴烈或痛¶
<pb:KR3e0078_WYG_086-23a>¶
或燥或破或咽食或嗆食或流涎變症多端固難定治¶
俱以退火為急用甘桔湯合解毒湯(即黄連/解毒湯)加麥門冬¶
薄荷硼砂孩兒茶為極細末煉蜜丸如大豆大時時噙¶
化嚥骨垂下或腫大以玉鎻匙㸃之嗆喉六日以前急¶
宜治之喉痛喉燥喉破不能飲食者亦玉鎻匙吹之¶
如喉痛作渴上體雖甚熱而兩足俱冷瘡不起發者乃¶
腎經虚熱也不可專用清凉之劑宜以地黄丸料煎與¶
恣飲兼用八物湯補之¶
<pb:KR3e0078_WYG_086-23b>¶
活人如聖餅子　治小兒瘡疹毒攻咽喉腫痛(海藏云/隨經此)¶
(一方即/是隨經)¶
　　牛蒡子(炒/)甘草(各一/兩)麥門冬(去心/半兩)桔梗(一兩/)¶
　右為末加竹葉同煎細細服之(海藏云减門冬竹葉/甘桔鼠子湯治咽喉)¶
　(不/利)¶
小兒㿀出欲透皮膚身熱咽喉不利甘草桔梗升麻湯¶
　　甘草(半兩/)桔梗(一兩/)升麻(半兩/)¶
　右剉細每服一大錢水煎服¶
<pb:KR3e0078_WYG_086-24a>¶
甘露飲子　治心熱咽喉痛口舌生瘡并瘡疹已發未¶
發並可服之　治熱上攻牙根腫痛動揺　生地黄¶
　　熟地黄　天門冬(去心/)麥門冬(去心/)枇杷葉(去毛/)¶
　　枳殻(炒/)黄芩(去心/)石斛(去苗/)甘草(炒/)山茵蔯¶
　右各等分為粗末每服二錢水一盞煎食後温服牙¶
　齒腫痛則含嗽并服(海藏云甘露/飲為血劑)¶
地黄丸　治小兒痘疹口瘡喉腫痛牙疳臭爛¶
　　天門冬　麦門冬　𤣥參(各三/兩)甘草　薄荷(各一/兩)¶
<pb:KR3e0078_WYG_086-24b>¶
　右為細末生熟地黄汁和丸櫻桃大每服一丸温蜜¶
　水化服¶
甘桔防風湯　痘疹後餘毒咽喉痛　桔梗　甘草¶
　　防風(各等/分)¶
　右剉散每服三錢水一盞煎至六分空肚温服忌酒¶
　薑椒熱物¶
𤣥參升麻湯　治痘疹後餘毒咽喉腫痛　升麻¶
　　𤣥參　甘草(各半/錢)¶
<pb:KR3e0078_WYG_086-25a>¶
　右剉散水一盞煎六分并查温服㿀疹熱甚凉服¶
射干鼠粘子湯　治痘疹後癰疽瘡毒　鼠粘子(二錢/)¶
　　升麻　甘草　射干(各五/分)¶
　右剉散水一盞煎六分空心服忌魚腥葱蒜¶
玉鎻匙　㸃嚥骨腫痛或垂下及喉舌强硬等證¶
　　硼砂(一錢/)朴硝(五分/)殭蚕(一條/)片腦(半分/)¶
　右為極細末咽喉腫痛每用少許以竹管吹之¶
加减射干鼠粘湯　治痘證熱毒上衝咽喉腫痛¶
<pb:KR3e0078_WYG_086-25b>¶
　　射干　山豆根　白殭蠶(各一錢/一分)鼠粘子¶
　　紫草茸　紫苑(各一錢/二分)桔梗　石膏　訶子¶
　　木通(各一/錢)升麻　蟬蜕(各八/分)甘草(五分/)¶
　右剉為粗散每服四五錢水煎食逺服¶
利咽解毒湯　治痘咽喉痛首尾皆可用　山豆根¶
　　麥門冬(各一/錢)牛蒡子(炒/)𤣥參　桔梗(各七/分)甘草(二/分)¶
　　防風(五分/)菉豆(四十/九粒)¶
　右水煎服¶
<pb:KR3e0078_WYG_086-26a>¶
三黄熟艾湯　痘後咽塞喉痺¶
　　黄連　黄芩　黄栢　艾葉　各等分水煎服¶
　　　腰痛¶
瘡疹發熱先腰痛者最忌經曰腰者腎之府也又曰太¶
陽所至為腰痛蓋足太陽膀胱經為十二經之首其脉¶
俠脊入循膂絡腎瘡疹之毒起於右腎之下循足太陽¶
膀胱散於諸經乃邪由裏傳表也如初發熱其腰即痛¶
此邪由膀胱直入於腎故闗節不利而腰痛急解毒以¶
<pb:KR3e0078_WYG_086-26b>¶
㵼少隂之邪發表以通太陽之經此邪氣不得以深入¶
瘡雖稠蜜或可愈也治若少緩則太陽之邪由表以傳¶
於陽少隂之邪由裏以傳於隂表裏受病隂陽俱傷榮¶
衛之脉不行臟腑之氣皆絶莫為黒䧟或為癢塌終莫¶
能救矣　凡發熱便腰痛者先服人參敗毒散(初熱/)次¶
服五苓散加獨活細辛主之　薛痘瘡而見腰痛證者¶
皆因腎經虚怯相火内燥真隂不能勝邪故腰作痛也¶
急服地黄丸以防變黑歸腎乃克有濟大抵此痘因禀¶
<pb:KR3e0078_WYG_086-27a>¶
賦腎家精氣不足故目睛多白俗謂之折腰痘是也若¶
平素面白眼白睛多行遲語遲者出痘必歸腎經預為¶
調補腎氣庶免此患　一小兒十三嵗眼睛多白或時¶
靣赤常患頸痛尺脉洪數先君謂禀腎氣虚用地黄丸¶
料煎服而愈至十五嵗出痘先君云須多服前藥仍用¶
地黄丸益氣湯更加倦怠乃以地黄丸大劑煎與恣飲¶
又用大劑八珍湯痘漸出如式恪服前藥至朞嵗二藥¶
計十七觔餘而瘉先君每見嬰兒白睛多靣色白或赤¶
<pb:KR3e0078_WYG_086-27b>¶
色令其預補脾腎以防出痘但信者少耳　一小兒出¶
痘腰痛足熱發渴此禀腎虚火動也先君用大劑加減¶
八味丸料煎與恣飲諸證漸退佐以大劑八珍加紫草¶
糯米數劑膿漸灌仍用前藥而結痂用八珍湯而靨¶
一小兒出痘将愈因停食泄㵼作渴腰痛此脾腎虚弱¶
也先君用加減八味丸料及五味異功散渴㵼頓止又¶
與六味丸料及八珍湯而靨　一小兒靣色常白目睛¶
多白時常腰痛兩足時熱冬不衣綿年九嵗先君謂禀¶
<pb:KR3e0078_WYG_086-28a>¶
腎虚令每日服地黄丸至十嵗出痘腰痛發渴靣赤飲¶
冷用地黄丸每劑加桂附半錢煎與恣飲數劑之後熱¶
渴頓止腰痛頓愈却去肉桂仍與服之至五十餘劑而¶
靨¶
加味地黄丸　熟地黄(酒浸蒸透晒乾/八兩酒拌杵膏)山茱茰肉¶
　　乾山藥　五味子(炒各/四兩)澤㵼　白茯苓　牡丹皮¶
　　鹿茸(炙各/三兩)肉桂(厚者去皮取肉一兩發熱者以此/加之引虚火歸腎經而熱自止也)¶
　右各另為末入地黄和勻量入米糊丸服煎服更好¶
<pb:KR3e0078_WYG_086-28b>¶
羌活當歸湯　治腰腎痛初發熱時便宜服之¶
　　羌活　當歸　獨活　防風　川芎　黄檗(各一/錢)¶
　　柴胡(一錢/五分)桂枝(七分/)桃仁　紅花(各八/分)¶
　酒水各半煎服　又方治腰痛有蒼术漢防己¶
如神湯　治腰痛　當歸　桂皮　𤣥胡索(各等/分)¶
　右為末酒下二三錢¶
　　　腹痛¶
婁痘腹痛多是痘毒當臨證消息　萬内經腹痛皆屬¶
<pb:KR3e0078_WYG_086-29a>¶
於寒惟有一證為熱瘡疹腹痛皆屬毒熱也訣云發熱¶
肚中痛㿀瘡腹内攻發多防不透發少更防癰是已或¶
有兼食積者　翁痘疹腹痛者由毒鬱於三隂臍以上¶
屬太隂當臍屬少隂小腹屬厥隂須分别之腹脹者毒¶
聚於腸胃也治法俱當升發解利痘毒兼分利小便使¶
毒氣上下分消則痛與脹自止故曰痛隨利減脹以利¶
消俗醫以厚朴行滯氣而不知升發解利非其治矣亦¶
有乳食停滯不消化而腹脹者當以升發解利藥中加¶
<pb:KR3e0078_WYG_086-29b>¶
消食之劑所傷之物當審其寒熱又有數日大便者大¶
便行而痛脹自止亦未可驟用硝黄也¶
定痛散　傷寒肚痛及冷氣痛　神麯　香附(各一/錢)¶
　　山查(二錢/)良薑　當歸　甘草(各五分/)¶
　右用薑三片棗二枚水前服　手足逆冷加大附子¶
　二分¶
桂枝芍藥湯　治腹痛　桂枝　炙甘草(各一/錢)白芍藥¶
　　(酒炒/二錢)¶
<pb:KR3e0078_WYG_086-30a>¶
　生薑三片棗二枚水煎服¶
黄連湯　治熱毒在胃腹痛時或欲吐此藥能升降隂¶
　陽　黄蓮　炙甘草　乾薑　桂枝(各二/錢)半夏¶
　　人參(各八/分)¶
　棗二枚水煎服¶
一味異功散　治小兒諸般釣證角弓反張胸膈臍凸¶
　以透眀沒藥為末薑湯調下¶
紹定論云病有似是而非若同而異者盖肢體厥冷而¶
<pb:KR3e0078_WYG_086-30b>¶
腹痛者此毒氣在裏也若不審諦必作極冷治之反與¶
熱藥為害愈深未冷極者不問有無寒熱肢冷腹痛必¶
大便自利踡卧惡寒今身熱肢冷腹痛大便不通乃熱¶
毒在裏熱甚則發厥仲景所謂熱深厥亦深也伏熱深¶
而瘡疹不出者宜以蟬蛻末水煎服之已出者亦可服¶
毒氣得泄則四肢温煖腹痛自止矣前人論腹痛有虚¶
實腸鳴自利而腹痛者為虚痛是冷也腹滿而不大便¶
者為實痛是熱也今腹中痛而不大便又身熱耳尖冷¶
<pb:KR3e0078_WYG_086-31a>¶
脚冷為瘡疹證明矣又有瘡疹始發腹中有宿塊而痛¶
者醫不能辨誤作食積下之多夭横矣　薛前證痘未¶
出而發熱煩　凡作渇飲冷大便堅實此熱毒壅滯也¶
用疎利之藥　萬凡發熱腹内便痛者此毒氣内攻也¶
急宜發表疎裏桂枝大黄湯主之亦有外邪與毒相併¶
至未盡出而腹疼脹滿者宜參蘇飲去參芩加&KR1190;砂陳¶
皮温而出之若原無腹痛發熱二三日後大便不通而¶
痛者此燥屎與毒相併而痛也三黄丸(熱/)七物升麻丸¶
<pb:KR3e0078_WYG_086-31b>¶
(初熱/)宣風散(痘發/熱)擇而用之有譫妄狂亂者三乙承氣¶
湯主之(便秘/)原無腹痛或因飲冷水而痛者此冷痛也¶
理中湯(吐利/)加桂心或因多食而痛者此食積痛也微¶
則木香大安丸(傷食/)甚則備急丸(傷食/)丁香脾積丸(傷/食)¶
原物湯下　原無腹痛自利後痛者此虚痛也黄耆建¶
中湯加木香青皮　發熱自利又腹痛者此亦毒也黄¶
芩湯(吐利/)加木香青皮或化毒湯主之如瘡乍出乍隐¶
此伏也七物升麻丸瘡出盡者再以紫草飲(出不/快)大發¶
<pb:KR3e0078_WYG_086-32a>¶
之瘡不出者勿治　張痘未出有先作腹疼或腹中有¶
塊者乃腹中先出也不可投疎利之藥以戕賊胃氣但¶
與和平匀氣兼發散藥如升麻湯參蘇飲之類¶
蟬蛻一物湯　用蟬蛻貳拾壹箇洗去泥為末水一盞¶
　慢火煎至半盞去滓量兒大小温服之如覺瘡疹已¶
　出便依前服三五次不是瘡疹亦無害小兒瘡疹欲¶
　發出加甘草壹錢五分煎一盞　　與服累効小兒¶
　伏所藴積熱毒蟬蛻味鹹寒可以制况有暴感風作¶
<pb:KR3e0078_WYG_086-32b>¶
　熱客於表者蟬蛻亦治風毒充於皮膚瘙癢不止驚¶
　癎夜啼癲疾寒熱驚悸皆宜服之¶
桂枝大黄湯　桂枝　白芍藥(各二/錢半)甘草(五/分)大黄(一錢/半)¶
　右剉碎加生薑一片水一盞半煎一盞去查温服食¶
　前¶
桂枝芍藥湯　桂枝　白芍藥　防風　黄耆(炙/)甘草¶
　(各等/分)¶
　右剉細加棗子二枚水一盞煎七分去查温服¶
<pb:KR3e0078_WYG_086-33a>¶
黄耆建中湯　黄耆　人參　桂枝　白芍藥　甘草¶
　　(各等/分)¶
　右剉細加生薑三片棗二枚水一盞煎五分去渣温¶
　服¶
化毒湯　肉桂(五分/)白芍藥　甘草(各一/錢)青皮　木香¶
　　枳殻(各七/分)山查肉　連翹(各五/分)¶
　右剉細水一盞煎七分去渣温服不拘時¶
汪一女傷寒但腹痛甚日夜啼哭手足厥冷漸至危殆¶
<pb:KR3e0078_WYG_086-33b>¶
此時天時痘災吾疑或是痘證遂取生豬血急用腦麝¶
和灌一服得睡須臾痘出而安若非此方則夭横矣¶
萬痘已出而腹痛亦是毒在裏未曽出透亦宜桂枝¶
大黄湯　起發不透腹痛者䧟伏也亦宜三乙承氣湯¶
(便/袐)及宣風散(痘發/熱)　薛痘已出而不熱躁不飲冷大便¶
不實此元氣虚弱也用白术散之類補之　張出不快¶
而腹痛者活血散(即一味白芍/藥見出不快)以薑湯調下　若毒氣¶
瀰蔓陽毒入胃便血日夜無度腹痛啼哭者牛黄散主¶
<pb:KR3e0078_WYG_086-34a>¶
之　又有一等将成内潰之證而腹痛者當預防之七¶
日前内潰盖因風寒所中腠理固宻隂陽二分壅塞不¶
通其毒内攻臟腑之間毒火炮熾以致胃爛潰而成膿¶
口舌皆白是其驗也此證極為慘毒識者知痘毒未出¶
之時或有風寒阻隔氣麄熱甚身必戰動腹肚急疼者¶
是欲成内潰也急以和解湯升麻湯(初熱/)逐散寒邪開¶
泄腠理縱毒而出庻無此證若證已成而治之亦無及¶
矣¶
<pb:KR3e0078_WYG_086-34b>¶
牛黄散　治瘡疹陽毒入胃便血日夜無度腹痛啼哭¶
　　牛黄(一分/)鬱金(一兩/)¶
　右為細末每服半錢以漿水半盞煎至三分和滓温¶
　服量兒大小以此增減日二服¶
和解湯　三日前後用¶
　　升麻　芍藥　葛根　人參　川芎　甘草¶
　　防風　羌活(各四/分)¶
　右用水一鍾半生薑三片煎至五分温服¶
<pb:KR3e0078_WYG_086-35a>¶
丹吳店子出痘瘡腹痛¶
　　丁香(二枚/)官桂　芍藥(各一/錢)白术　當歸(各五/分)¶
　右作一貼服¶
如身不甚熱或時發寒或嘔吐六脉虚細四肢逆冷而¶
腹痛者陳氏木香散主之(痘㵼/利)　腹痛面青而手足冷¶
者脾胃虚寒證也宜益黄理中軰主之　理中湯加白¶
芍藥桂¶
　右三條以温藥治寒痛例作渴飲湯手足並冷者宜¶
<pb:KR3e0078_WYG_086-35b>¶
　之¶
婁嘗治痘始出腹痛或身痛脉洪數者解表凉藥加芍¶
藥甘草漸安　按解表凉藥即升麻湯連翹升麻湯雙¶
　解散之類加者倍而用之也¶
　右一條以凉藥治熱痛例作渴飲冷手足並熱者宜¶
　之¶
如瘡已出至收靨時原無腹痛忽然作痛此必有飲食¶
也消息審問曽因飲冷水者五苓散主之或用黄耆建¶
<pb:KR3e0078_WYG_086-36a>¶
中湯加白术乾薑人參曽傷食者問傷何食丁香脾積¶
丸主之用原物湯送下　張傷食腹痛不可用巴豆大¶
黄軰只宜平胃助氣之劑如平胃散小異功散橘皮湯¶
(吐逆/)皆可　薛噯腐吞酸大便穢臭乳食停滯也用保¶
和丸消之(傷食/)　若靨後傷食食蒸發搐而嘔吐腹痛¶
者治法見驚搐條　靨後熱多大便實糞黑腹痛者畜¶
血也犀角地黄湯主之¶
如發熱時心腹絞痛煩悶呌呼或瘡䧟伏脹滿疼痛喘¶
<pb:KR3e0078_WYG_086-36b>¶
促者此毒惡之氣攻刺腸胃燔灼臟腑必不可治¶
　　　腹脹¶
凡痘子腹中常宜寛舒為裏無邪若腹脹滿須審其傷¶
食否及大小便何如如曽傷食㣲滿不痛者木香大安¶
丸脹滿腹痛甚者丁香脾積丸(俱傷/食)小便不通百祥丸¶
(黑䧟/)大便不通者宣風散(發熱/)主之此上諸證皆實脹¶
者也故宜利之若自利腹脹乃虚脹也陳氏木香散(泄/利)¶
主之　腹脹分虚實寒熱　錢氏云身熱煩躁腹滿而¶
<pb:KR3e0078_WYG_086-37a>¶
喘大小便澁靣赤悶亂大吐者當利小便不瘥者宣風¶
散下之此實熱治例也　陳文中木香散治痘瘡腹脹¶
渴㵼此虚寒治例也　薛氏撮要云腹脹㵼渴脾胃虚¶
寒也用大異功散(出不/快)參耆内托散(即十補散/出不快)治之若¶
前證而兼氣促體倦乃脾氣虚也用白术散(渴/)加木香¶
煎送四神丸(泄㵼/)如腹脹作喘大便利小便袐手足並¶
冷乃脾氣虚也先用葶藶木香散(喘/)次用小異功散(吐/㵼)¶
一二劑自愈此平補例也　初熱時腹脹痛者由毒氣¶
<pb:KR3e0078_WYG_086-37b>¶
與外邪相搏欲出而不得出也用參蘇飲加縮砂陳皮¶
去參苓服之(挾有表證/者宜此)　身熱脉數大便袐而腹脹此¶
熱毒壅遏也當㣲下之或瘡半未出而喘息腹脹其人¶
大便不通煩躁作渴譫語不安者當急下之俱用紫草¶
承氣湯(挾有裏證/者宜此)　丹溪用桔梗枳殻湯二陳加枳殻¶
湯　若虚弱自利四肢厥冷腹脹發噦者裏氣虚也薑¶
附理中軰急救之¶
紫草承氣湯　厚朴(二兩/)大黄(四兩/)枳實　紫草(各一/兩)¶
<pb:KR3e0078_WYG_086-38a>¶
　右為粗末每服五錢水半盞煎二三分温服以利為¶
　度如未利加芒硝一錢¶
桔梗枳殻湯　枳殻　桔梗(各二/兩)甘草(五錢/)¶
　右剉每服三錢薑二片水煎服¶
二陳加枳殻湯　枳殻　半夏　茯苓　甘草　陳皮¶
　　(各等/分)¶
　右剉每用三錢薑二片水煎服¶
若瘡既出而腹脹者有二證一則隂陽不和或因作熱¶
<pb:KR3e0078_WYG_086-38b>¶
煩渴飲冷過多或誤投凉劑熱為冷所激欲出不能毒¶
不能發越故令腹脹其人必不能食二便利腹中虚鳴¶
甚者氣喘發厥瘡白無血色者多致不救急當以温中¶
藥疎逐冷氣不可又用宣㵼之藥以重其困如小異功¶
散(吐㵼/)木香散(痘㵼/)俱可用王中陽云木香散性温平¶
能和表裏治腹脹㵼渴有如神之效一則毒氣䧟伏入¶
裏必有他證相雜或煩躁大渴或大小便袐或啼哭不¶
止但用温平解毒快氣之劑如人齒散(黑䧟/)活血散(出/不)¶
<pb:KR3e0078_WYG_086-39a>¶
(快/)之類　又有小便赤澁而心腹脹滿别無他證者此¶
伏熱在胃則中有所隔上為心氣不降故小便澁少而¶
赤下為隂氣不升故腹中脹滿董氏用四聖散(出不/快)以¶
發出其毒則胃熱自散矣　若出太盛而靣黄大便黑¶
煩躁喘渴腹脹者此有瘀血在裏也治法見渴條若出¶
大盛至當結膿窠痂疕而不結能食而喘腹脹譫語不¶
大便者及靨後腹脹喘渴大便利小便澁者治法俱見¶
喘條　痘瘡起發而腹脹者二證同前隂陽不和者瘡¶
<pb:KR3e0078_WYG_086-39b>¶
痘正發熱毒方盛必生煩渴宜以葛根解毒湯人參麥¶
門冬散人參白术散(並見/痘渴)之類與之不知此理或飲冷¶
過多或誤投凉劑熱為冷所激欲出而不能冷熱相搏¶
毒不發起故令腹脹且傷於冷者急當以温中藥疎逐¶
冷氣冷氣散則腹脹自消益黄散(脾/)去甘草加薑製厚¶
朴甚者氣喘發厥瘡白而無血色多致不救陳氏木香¶
散(泄利/)聖方也昧者反用峻下之藥致令重困而死其¶
毒氣䧟伏入裏者但用温平解毒快氣之劑紫草飲子¶
<pb:KR3e0078_WYG_086-40a>¶
主之(起發/)若腹脹而目閉口中如爛肉臭者其證為大¶
惡¶
丹勉奴痘後渴肚急小便少發熱　芍藥　白术¶
　　陳皮(各五/分)川芎　乾葛(各三/分)甘草(炙一/錢半)木通(二分/)¶
　右用水煎服¶
寄子五嵗痘後肚急　白术(一錢/)陳皮　木通(各五/分)¶
　　犀角　川芎　白芷(各七/分)甘草(炙三/分)¶
　右用水煎服¶
<pb:KR3e0078_WYG_086-40b>¶
加味透肌散¶
　　人參　黄耆　白术　芍藥　川芎　甘草¶
　　茯苓　木通　陳皮　糯米　厚朴　大腹皮¶
　右各等分為粗散薑棗煎服¶
紫草厚朴湯　治痘瘡煩悶痞滿或堅急或結聚不散¶
　　紫草茸(一錢/二分)枳實　黄芩　黄連　厚朴(各一錢/一分)¶
　　露蜂房　白茯苓　山豆根　麥門冬　桃仁¶
　　石膏　旋覆花(各二/錢)蟬蜕　升麻(各八/分)白术(五分/)¶
<pb:KR3e0078_WYG_086-41a>¶
　右剉散每服四五錢水煎食逺温服¶
紫草枳實湯　治痘瘡腹脹或熱毒或因傷冷所致¶
　　紫草茸　鼠粘子(各一錢/二分)厚朴　苦參(各一錢/一分)¶
　　白芍藥　貝母　枳實　訶子　肉豆䓻(各一/錢)¶
　　蟬蜕　桔梗　白术(各五/分)升麻(七分/)甘草(六分/)¶
　右剉散每服四五錢水煎食逺服¶
葶藶木香散(喘/)¶
木通芍藥湯　治痘瘡作渴腹脹小便不利　木通¶
<pb:KR3e0078_WYG_086-41b>¶
　　芍藥　白术(各五/分)川芎　陳皮　乾葛(各三/分)¶
　　甘草(二分/)¶
　右用水煎服¶
薑附湯　治瘡疹半出而半不出或出盛時却下利支¶
　厥嘔逆腹脹吃噫須急與理中丸四逆薑附湯之類¶
　不須疑已試之驗也大便自利腹脹者是熱毒被冷¶
　所搐不能出冷甚則為下利其毒小得出則為腹脹¶
　當此以理中丸四逆薑附湯等服之裏復温則利止¶
<pb:KR3e0078_WYG_086-42a>¶
　熱毒得復出則腹脹自消瘡疹亦自出矣又有瘡疹¶
　半出半未出或出盛時却大便不通小便赤澀喘麤¶
　腹脹而唇齒乾口燥渴引飲譫語者當急下之此證¶
　是毒氣壅瘀欲出而出不辨故腹脹下之熱毒散榮¶
　衛伸則裏脹消外瘡出合温合下皆得其疑不可不¶
　述之若下膿血而腹脹者又非此證宜服南金散乳¶
　香豬血膏理中丸薑附湯¶
　　　痛癢¶
<pb:KR3e0078_WYG_086-42b>¶
諸痛為實諸癢為虛謂之實者邪氣實也謂之虚者正¶
氣虚也又瘡疹為火火成則痛火㣲則癢故常作痛者¶
此邪氣之實也盖瘡疹之毒發於皮膚肌肉之間氣以¶
束之血以潤之醖釀其毒以抵於化正氣周旋而不舍¶
毒氣變化而未成鬱而作痛此其常也毒化膿成其痛¶
自止若肉如刀剜膚如錐刺一向痛而不止大呌多哭¶
此則皮傷肉敗不勝其毒又痛之變也常作癢者此正¶
氣之虛也經曰胃者水榖之海六腑之大原也五味入¶
<pb:KR3e0078_WYG_086-43a>¶
口藏於胃以養五臟胃氣既虛則水榖不化津液内竭¶
不能輸精於皮毛氣失其衛血失其榮不能醖釀毒氣¶
以至於成使毒氣浮沉隐伏聚散倐忽灼於皮毛所以¶
癢也此其為異補其氣血和中托裏其癢必止若一向¶
瘙癢時甚一時爬&KR0946;破壊皮脫肉坑者此毒氣内䧟正¶
氣外脫不旋踵而告變矣如先痛後癢者此常侯也盖¶
先則毒未觧化其火正盛宜爾作痛厥後膿成毒觧火¶
氣漸微宜爾作癢也¶
<pb:KR3e0078_WYG_086-43b>¶
　　　痛¶
活人書治痘瘡痛用温驚丸(驚/)水化下　海藏治瘡出¶
煩痛用五物木香散　薛云若身後痛屬膀胱經也用¶
羗活荆芥甘草湯(即此三/味等分)身前痛屬肺金也用升麻葛¶
根紫草湯身側痛屬膽經也用柴胡山梔連翹防風湯¶
(即此四/味等分)四肢痛屬胃經也用防風芍藥甘草湯(即此三/味等分)¶
以急止之盖恐呌號傷氣忍痛傷血而變證矣若熱氣¶
盛者用東垣消毒散(大法/)或仙方活命飲(痘後/餘毒)食雞魚¶
<pb:KR3e0078_WYG_086-44a>¶
葡萄酒物者用東垣清胃散生犀汁若發熱飲冷大便¶
調和用四物連翹牡丹皮若發熱飲冷大便秘結脾胃¶
實熱也用清凉飲(發熱/)若發熱作渴飲湯者脾胃虚熱¶
也用七味白术散(渴/)大凡痘切不可食毒物恐作痛致¶
傷元氣輕者反重重者難治大人亦然　痘瘡起發痛¶
者有二一則毒邪欲出氣血隨之肌肉弸急而痛九味¶
順氣散(起發/)合活血散(出不/快)主之一則皮膚厚肉理宻¶
為外寒相摶而痛桂枝葛根湯主之(初熱/)¶
<pb:KR3e0078_WYG_086-44b>¶
五物木香散　治瘡出煩痛　青木香(二兩/)丁香¶
　　零陵香(各一/兩)麝香(一分/)白礬(一兩/)¶
　每服四錢水一小盞半煎服之熱盛者加犀角一兩¶
　如無犀角以升麻代之輕者一服大效¶
又方以芒硝和豬膽塗瘡上令動痂落無瘢仍用黄土¶
　抹之良此病小便澀有血者中壊瘡背黑靨不出膿¶
　者死不療¶
青黛散　治痘未作膿痛甚心膈煩躁睡卧不安並宜¶
<pb:KR3e0078_WYG_086-45a>¶
　服之¶
　真青黛如棗核大水調服之即安¶
世痘将結靨乾硬而痛宜塗酥潤之靨可揭去則去之¶
如無酥用豬油煎汁代之此痛非服藥可免也¶
　　　身痛¶
經云諸寒為痛又云痛則為實内快外痛為外實内虛¶
外快内痛為内實外虛今痘瘡身痛者是皮膚厚肉理¶
宻或為外寒相搏或熱毒内作或血虚不能榮養宜審¶
<pb:KR3e0078_WYG_086-45b>¶
而治之　滄洲翁云凡瘡發身痛不為外寒所折則肉¶
腠厚宻宜分而治之若紅㸃方見為寒所折而内體有¶
熱宜木香參蘇飲輕者消毒飲或葛根升麻加芍藥湯¶
肉腠宻者宜活血　合勻氣散　外寒搏者必兼有表¶
證如和解湯攻毒散去柴胡前胡皆可用若兼發熱頭¶
痛惡寒咳嗽者參蘇飲主之　熱毒内作血瘀而痛者¶
先用活命飲(瘡瘍/)次用消毒救苦湯(痘大/法)　血虚而瘀¶
因作痛者四物湯之類　徧身如齧色黑者毒氣壅滯¶
<pb:KR3e0078_WYG_086-46a>¶
而血凝也乃是危證若二便袐結喘急煩躁用梔子仁¶
湯或豬尾膏血調片腦治之自利不食者不治¶
消毒飲　牛蒡子(三錢/炒)荆芥(一錢/)甘草(五分/生用)防風(去蘆/五分)¶
　右細切作一服水煎加生犀角尤妙¶
葛根升麻加芍藥湯(升麻葛根湯/倍芍藥是也)　活血散(出不/快)¶
勻氣散(即濟生方八味順/氣散加木香也)　白术　白茯苓　青皮¶
　　陳皮　白芷　烏藥　人參(各五/分)甘草(炙二/分半)¶
　　木香(一分/半)¶
<pb:KR3e0078_WYG_086-46b>¶
　右細切作一服水一盞煎七分服或細末酒調亦可¶
　　　癢塌¶
訣云虚則癢熱則痛此大㮣言之痘瘡之癢其候不同¶
有初出時便身癢爬搔不停者此邪氣欲出皮膚閑宻¶
其火游移往來故癢也與傷寒太陽病身癢汗不出者¶
同論可發之使皮膚縱緩腠理開通邪氣得洩瘡出而¶
癢去所謂火欎則發之者是已有将收較而癢者其膿¶
已成其瘡将回邪氣散而正氣復榮衛和暢故癢也與¶
<pb:KR3e0078_WYG_086-47a>¶
癰癤将痊而癢者同論不須服藥但謹䕶之勿令撏搯¶
以致腫灌所謂羙疢者是已有起壮泡漿而癢者當血¶
已化水水未成膿之時其毒未化渾身瘙癢爬搔不寜¶
此惡候也與傷寒陽明經病皮中如蟲行者同論所謂¶
虚風外搏邪氣内强癢而不止為泄風者是也此視瘡¶
之乾濕以風藥佐之必令癢去方為佳兆若癢甚不休¶
瘡壊皮脱其毒復䧟謂之癢塌必不能治矣大抵出形¶
而皮肉紅艶起發而皮嫩多水者其後常致癢塌也¶
<pb:KR3e0078_WYG_086-47b>¶
凡痘子瘙癢者須於形色上詳審如瘡一向起發紅活¶
光壮肥滿忽然瘙癢者此穢氣所觸也宜内服十全大¶
補湯(汗/)外用茵蔯熏法(起發/)其破者以白龍散敷之如¶
瘡本乾　又添瘙癢者火甚也如瘡原帶水皮肉嫩薄¶
又癢者此温熱也擺頭扭項手足動作昏悶者死證¶
如初出身癢者可發之桂枝葛根湯(初熱/)加製麻黄牛¶
蒡子主之　如起發癢漿而癢者通用十全大補湯(汗/)¶
加防風牛蒡子主之　起發身癢有二證一則血氣不¶
<pb:KR3e0078_WYG_086-48a>¶
足其癢為虚十全大補湯主之一則不能食淡以致發¶
癢蟬蜕膏主之(初熱/)　如瘡乾而癢者宜養血潤燥以¶
四物湯(失血/)合消風化毒湯奪命丹(起發/)主之外用茵¶
蔯熏法　如瘡濕而癢者宜養氣去濕以四君子湯(不/能)¶
(食/)合消風化毒湯奪命丹主之外用茵蔯熏法　凡痘¶
子已熟忽作瘙癢抓破者此脾胃虚弱不能榮養肌肉¶
也内服四君子湯加黄耆官桂外以敗草散(潰爛/)主之¶
如因自利脾胃虚致癢塌者陳氏木香散(泄利/)異功散¶
<pb:KR3e0078_WYG_086-48b>¶
(出不/快)主之　如瘡将收而作癢誤犯破損不肯乾較者¶
用白龍散貼敷　丹溪法於形色脉上分虚實實則脉¶
有力氣壮虚則脉無力氣餒實癢則勢焮虚癢則勢怯¶
虚癢以實表之劑加凉血藥實癢以大黄寒凉之藥少¶
許與之下其結糞　滄洲翁法主血氣不足用十補托¶
裏散及木香散加丁香官桂胃主肌肉尤宜四君子湯¶
加芎歸木香紫草煎服或患者不能忌口因食毒物而¶
作癢者二物湯百花膏或四君子湯加解毒藥　陳氏¶
<pb:KR3e0078_WYG_086-49a>¶
法痘瘡作癢&KR0946;破成瘡膿水淋漓者由血氣衰肌肉虚¶
也宜用木香散(㵼/)加丁香肉桂及敗草散(收靨/)切忌用¶
牛糞灰　聞人氏法癢有二證一則氣血不足其癢為¶
虚活血散(出不/快)或四君子湯加黄耆枳殻主之(左中恕/用十全)¶
(大補湯十/宣内托散)一則不能食淡以致癢蟬蜕一物湯主之(痘/腹)¶
(痛/)　魏氏法以保元湯倍加黄耆少加芍藥　或云首¶
尾癢塌保元加牛蒡子白芍藥何首烏何首烏有紅白¶
二種名為雌雄必須兼下有效忌鐡　王汝言云痘瘡¶
<pb:KR3e0078_WYG_086-49b>¶
虚怯淡白色癢塌此屬虛寒宜用陳氏法若發熱壮盛¶
齊湧紅紫色燥癢此屬熱毒宜用凉血解毒之劑　薛¶
氏云前證皆因氣血虚弱所致預為調䕶使氣血和平¶
庻無此患又必察其外證色白者用四君之類色赤者¶
用四物之類　袁氏云囊貯半漿而作癢者可以療止¶
必當用參耆芍藥升麻附子之屬不宜投寒散之藥若¶
焦貼皮膚作癢者不治空殻連滿作癢者不治¶
參耆内托散　治裏虚發癢瘡不潰倒靨　人參¶
<pb:KR3e0078_WYG_086-50a>¶
　　黄耆(炒/)當歸　川芎　厚朴(薑製/)防風(各五/分)桔梗¶
　　白芷　官桂(各二/分)木香　甘草(各三/分)紫草(五分/)¶
　右入糯米一撮水煎量服之　寒戰咬牙飲水㵼渴¶
　亦宜服¶
紫草木香散　治痘瘡裏虚癢塌黑䧟發熱　紫草¶
　　茯苓　甘草　白术　木香　人參(各等/分)糯米¶
　右每服三錢水煎¶
消風化毒湯　防風　黄耆　白芍藥　荆芥穗¶
<pb:KR3e0078_WYG_086-50b>¶
　　桂枝　牛蒡子　升麻(各等/分)甘草(減半/)¶
　右剉碎加薄荷葉七片水一盞煎七分去渣温服無¶
　時¶
丹治痘瘡癢塌不掩¶
　　白术(一錢/半)黄耆　當歸　陳皮(各五/分)甘草(炙些/)¶
　右水煎温服¶
予治一子七嵗痘将出未出之際腹泄數行其泄色黑¶
不發根窠三日後癢塌抓即黑色口渴其根窠如水疥¶
<pb:KR3e0078_WYG_086-51a>¶
状不紅澤不起發食少脉浮數有力按之虚遂用參耆¶
歸术陳皮肉豆䓻為君炙甘草訶子桂為佐使水煎熟¶
好酒些少咽下癢立止食立進根窠紅澤而起發二服¶
全愈¶
蟬花散　治痘疹不拘前後始終遍身作癢抓破皆治¶
　之　蟬蜕(去頭足洗去/土㣲炒一兩)地骨皮(炒黑色/一兩)¶
　共為末毎服一茶匙水酒送下一二服神効¶
二物湯　蟬蜕(浄洗二/十一枚)甘草(炙一/兩)¶
<pb:KR3e0078_WYG_086-51b>¶
　右為末水煎時時服之¶
盒脾散　痘至八九日期倐然身中梟癢此痘證之最¶
　急者以此治之　炒木　芍藥　生地黄　甘草¶
　　升麻　荆芥　防風　陳皮　大腹皮　殭蠶¶
　　蟬蜕¶
　右水煎服¶
震澤湯　人參　黄耆　芍藥　生地黄　防風¶
　　甘草¶
<pb:KR3e0078_WYG_086-52a>¶
　右水煎服¶
天元二仙丹　渾天湯　人參(乳浸/)黄耆　生附子(麵/煨)¶
　　(各一/兩)¶
　四味另研細方和合一處白蜜調勻量兒大小加減¶
　十嵗以上一錢十五嵗以上二錢服後隨以振元湯¶
　連進癢遂止矣¶
七星丸　黄耆　芍藥(各二/錢)人參　桂心(各一/錢)黑魚(一/箇)¶
　右前四味共研為末置黑魚肚内升麻酒煮熟與痘¶
<pb:KR3e0078_WYG_086-52b>¶
　癢者連藥食之凡上焦癢吃頭中焦癢吃身下焦癢¶
　吃尾亦驗方也¶
白龍散　用乾黄牛糞在風露中多乆者火煆成灰取¶
　中心白者為末薄絹囊褁於瘡上撲之¶
浴法　經霜桑葉(上/)蘇梗(中/)升麻(上/)荆芥穗(中/)防風(中/)¶
　水煎十數沸候温拭體¶
癢甚欲搔者以鳥羽輕拂之以細茶當歸黄耆𤣥參燒¶
煙熏之或以鐵器燒紅置釅醋中於室中熏之　丹輕¶
<pb:KR3e0078_WYG_086-53a>¶
者用淡蜜水調滑石末以雞羽潤瘡上　陳痘癢難任¶
搔之成瘡或膿或血出者敗草散治之切不可用牛糞¶
灰貼則臭穢㿀瘢多矣(方見收/靨證治)　小兒痘瘡癢難任悞¶
搔成瘡及瘡痂欲落不落用上好白蜜一味塗於瘡上¶
其痂易落可無紫黑瘢痕　世傳痘靨落後痘毒不盡¶
變成癲癬其癢難任用陳年臘脂油傅神妙　又方用¶
羊&KR0008;骨髓塗瘡効(方見落痂證/治痂不脱條)¶
爬破萬凡痘子膿成漿熟或癢誤犯破者只復灌爛不¶
<pb:KR3e0078_WYG_086-53b>¶
能成痂若膿漿未成之時不可犯破半箇必然癢塌而¶
死　袁敢問有爬破囊房膿血淋漓而死者有爬破囊¶
房乾枯脱皮而死者其故何與曰木枯則自折土燥則¶
自裂痘之囊房空虚則梟癢自作欲其不搔爬也難矣¶
但爬破於不闗軸之處猶可以全活若臉顴氣窩命之¶
要轄也於兹爬脱死在旦夕彼爬破而膿血淋漓似乎¶
氣血交養本不宜死也而有死者豈痘之不分美惡乎¶
要知魚得水而肥鳥得林而棲痘囊既破膿血淋漓既¶
<pb:KR3e0078_WYG_086-54a>¶
竭則元氣耗絶矣元氣既竭烏得不至死耶評云膿血¶
流來痘可生只因灌破走黄金任教爐火工夫到棄了¶
黄金惱殺人喻言極是謝冲霄説女媧煉五色石以補¶
天皮脱可藥紙以封之斯言謬矣¶
治痘瘡抓碎出血黑虎丹歌曰絲𤓰聨蒂與囊皮孔裏¶
烏金統用之慢火置於新瓦炙燒時存性効真奇痘經¶
抓破惡梟攻須識王真一笑翁荆芥防風香白芷綿耆¶
芍藥建奇功　按古方有用敗草散抹者有用蕎麥粉¶
<pb:KR3e0078_WYG_086-54b>¶
抹者有用蛤粉摻者有用文蛤末摻者總不如黑虎丹¶
之妙也¶
　¶
　¶
　¶
　¶
　¶
　證治凖繩卷八十六¶
